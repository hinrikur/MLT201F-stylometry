Fyrir flesta er leitarvélin Google ágætis tæki til að afla sér upplýsinga um hitt og þetta .
Hins vegar leiðum við sjaldan hugann að því hvaða upplýsingar Google geymir um okkur sjálf .
Aftenposten segir frá því að nú hafi Google kynnt til sögunnar vefsíðu þar sem vefnotendur geta kannað hvaða upplýsingar Google hefur geymt um þá og hvernig sú auglýsingamynd sem Google gerir sér af okkur lítur út .
Myndina býr leitarvélin til með því að skrá netsíður sem hver notandi heimsækir og þannig gera sér mynd af því hvers kyns auglýsingar höfða mest til hans .
Slíkum auglýsingum er svo markvisst beint að honum .
Í hvert sinn sem hann fer svo inn á síðu sem Google selur auglýsingar á vistast svokölluð kaka ( e. cookie ) inn á tölvuna hans .
Upplýsingarnar frá þessum vefsíðum eru svo notaðar til að draga upp mynd af viðkomanda sem inniheldur stikkorð og flokka sem segja til um áhugasvið hans .
Auglýsingamyndin er svo notuð til að beina klæðskerasaumuðum auglýsingum að viðkomanda .
Þetta er sama aðferð og fleiri síður , s.s. Fésbókin , nota til að finna auglýsingar sem síðan telur að hitt geti í mark hjá hverjum og einum notanda hennar .
Bleiur við hliðina á bjórnum Þessi kerfisbundna söfnun á upplýsingum um netvenjur hvers og eins hefur ekki gengið gagnrýnislaust fyrir sig .
Því hefur Google nú kynnt til sögunnar vefsíðu þar sem menn geta skoðað hvers kyns upplýsingar leitarvélin hefur vistað um þá .
Þannig getur fólk fengið aðgang að auglýsingamynd sinni og skoðað hvaða áhugamál Google telur að það hafi .
Hægt er að ritskoða þessar upplýsingar , bæta við efnisflokkum eða fjarlægja auk þess sem hægt er að loka alveg fyrir möguleika Google á að geyma upplýsingar um viðkomandi .
Aftenposten ræðir við Bjørn Erik Thon , yfirmann í hinni norsku persónuverndarstofnun , Datatilsynet , sem segir að það sé ekkert nýtt að fyrirtæki safni saman upplýsingum um viðskiptavini eða neytendur .
Fólk verði hins vegar meira vart við það nú þar sem tæknin hafi gert þetta sýnilegra .
Þannig hafi verslanir gert þetta í mörg ár , segir hann og tekur dæmi af því hvernig verð á bleium hækkar gjarnan á föstudögum .
Þeim sé síðan stillt upp í grennd við bjórrekkana , en áfengur bjór er seldur í norskum matvörubúðum .
" Þetta er af því að við vitum að karlmenn eru ekki eins meðvitaðir um verð og konur og að þeir eru gjarnan á hraðferð á föstudögum þegar þeir renna við í búðinni til að versla .
" Þannig segir Thon að nútímafólk lifi einfaldlega í svo miklu auglýsingasamfélagi að það þurfi að sætta sig við að upplýsingum um það sé safnað saman og þær geymdar , hvort sem því líkar það betur eða verr .
Vissulega sé jákvætt að hægt sé að hafa áhrif á hvaða auglýsingar berast , með því að breyta upplýsingum sem fyrirtæki eins og Google geyma .
" Hið neikvæða er að mörgum kann að finnast þetta óþægilegt því tilfinningin er að einhver hafi auga með manni .
" Persónusniðnu auglýsingarnar eru ástæða þess að Google er orðinn einn af stærstu auglýsingastöðunum á netinu .
Það eru nefnilega meiri líkur á því að fólk smelli á auglýsingar sem eru í takt við áhugasvið þess .
Hvaða spor skilur maður eftir ? Að mati Bjørn Erik Thon munu auglýsingar alltaf verða hluti af netinu og því muni auglýsendur alltaf verða áhugasamir um að afla sér sem mestra upplýsinga um okkur .
Hann fagnar framtaki Google en varar þó við því að fólk skilji rafræn spor eftir sig út um allan vef .
" Google tengir upplýsingarnar við svokallaða köku á tölvu hvers og eins , en ekki við persónur , eins og aukabúnaður á snjallsímum gerir gjarnan , " segir hann .
" Því fylgja mun meiri vandkvæði , því þá er aukin hætta á að viðkomanda finnist að verið sé að brjóta á honum .
" Notandinn getur lítið gert annað en að koma í veg fyrir að tölvan veiti kökunum aðgang , segir Thon sem hvetur alla til að vera meðvitaðir um það hvaða upplýsingar þeir skilja eftir sig á mismunandi stöðum á netinu .
Sömuleiðis sé gott að reyna að taka eftir því hvort auglýsingarnar sem dúkka upp á skjánum varði áhugasvið þeirra .
