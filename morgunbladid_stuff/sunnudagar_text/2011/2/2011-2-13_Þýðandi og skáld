Skáldið og þýðandinn Hallberg Hallmundsson lést 28. janúar síðastliðinn áttræður að aldri .
Hann lauk BA-prófi í sögu og landafræði frá Háskóla Íslands 1954 og las spænsku við Háskólann í Barcelona .
Hann starfaði síðan sem blaðamaður við Frjálsa þjóð á árunum 1954-1960 og við bókaútgáfuna Iðunni .
Árið 1960 kvæntist hann bandarískri konu , May Newman , og fluttist sama ár vestur um haf .
Þar starfaði hann í rúma tvo áratugi við ritstjórn alfræðibóka og var lokaritstjóri í hálfu starfi við vikuritið Business Week .
Árið 2002 flutti Hallberg aftur til Íslands .
Meðfram öðrum ritstörfum þýddi Hallberg talsvert af og á íslensku , skrifaði greinar um íslensk og norræn málefni , bókmenntir og sagnfræði og orti ljóð .
Ljóðabók hans Á barmi næturinnar , sem hefur að geyma úrval ljóða hans , kom út sl. haust og einnig kverið Þögnin og fleiri ljóð með þýðingum hans á ljóðum Federicos García Lorca .
Federico García Lorca Malagueña Dauðinn fer inn og út úr kránni .
Svartir hestar og skuggalegt fólk fer um djúpa stigu gítarsins .
Og það er saltþefur og kvenblóðs af sjúkheitum nardusinum á ströndinni .
Dauðinn fer inn og út ; út og inn fer dauðinn úr kránni .
( Úr Þögnin og fleiri ljóð .
) Hallberg Hallmundsson Um kjarna lífs og dauða Ekki fer hjá því þegar umhendur eru ortar að ýmislegt slæðist með sem kannski á ekkert erindi við lesendur En þetta kvæði er ekki af því tagi .
Hér er talið aðeins það sem segja þarf .
Eins og þið hafið kannski tekið eftir er innihaldið fram að þessu ekkert nema orð sem hafa enga sögu að segja né heldur nokkurn boðskap að flytja .
Í stuttu máli : þetta er innantómt rugl um það sem engu varðar , engu skilar , og ekki skyldi vænta neins af .
Og þar er kominn kjarni lífs og dauða ! ( Úr Á barmi næturinnar ) 