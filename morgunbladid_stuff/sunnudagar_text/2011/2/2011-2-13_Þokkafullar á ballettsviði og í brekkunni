Þær voru þokkafullar hreyfingarnar hjá ballerínunni í Dansflokki Parísaróperunnar á æfingu í vikunni á hinu rómaða sviði Bolshoj-ballettsins í Moskvu .
Franski flokkurinn sýndi í fyrsta skipti í Bolshoj frá falli kommúnismans á föstudaginn .
Á efnisskrá voru fjögur nýklassísk verk frá síðari hluta tuttugustu aldarinnar .
Ekki höfðu borist fregnir af viðtökum þegar Sunnudagsmogginn fór í prentun .
Það væri synd að segja að hreyfingar austurrísku skíðakonunnar Elisabeth Görgl hefðu verið jafnþokkafullar eftir að hún lauk keppni á heimsmeistaramótinu í alpagreinum sem fram fer í Garmisch-Partenkirchen í Þýskalandi þessa dagana en hún var alltént ánægð með árangurinn í endamarkinu , blessunin .
