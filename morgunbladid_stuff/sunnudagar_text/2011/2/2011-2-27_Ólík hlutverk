Eiginlega alltaf þegar ég fer í leikhús rifjast upp sá gamli draumur minn að gerast leikkona .
Það hlýtur að vera skemmtilegt að geta brugðið sér í líki ýmissa persóna þó að það sé örugglega mjög krefjandi um leið .
Um daginn í leikhúsi með mömmu og litla bróður anda ég þessum hugsunum inn í eyrað á litla bróður .
" Já , hefur þú einhvern tímann verið á sviði ? " spyr litli bróðir sakleysislega ( hann er reyndar 18 ára og ekkert svo lítill þannig lagað en ...
) " Nei , nei , eða jú ég fór bara á spunanámskeiðið þarna í Kvennó einu sinni , " svara ég og hálfhvæsi örugglega .
Hvað er þetta með krakkann .
Veit hann ekki hvað ég get verið mikill trúður ? Það hlýtur nú að geta fleytt manni langt áfram í þessum heimi .
Smá hopp og hí , bregða sér í líki drafandi konunnar sem er búin að vera aðeins of lengi í sólbaði og man best eftir Malaga 74 , já , já Segga mín ...
Ég get nú vippað því hlutverki bara fram úr erminni á góðri stundu .
Svo held ég að ég hafi bara staðið mig ágætlega á þessu blessaða spunanámskeiðið þarna um árið .
Ég man alla vega að ég söng , lék og hafði mjög gaman af .
En um leið er það kannski einmitt út af þessari spunagleði minni og almennum kjánaskap sem ég hefði aldrei orðið neitt sérlega góð leikkona .
( Hefði samt orðið enn verri fatahönnuður , líkt og mér datt eitt sinn í hug , get ekki einu sinni teiknað ! ) Eða í það minnsta átt á hættu að festast í hlutverki galgopans .
Mér hefðu aldrei boðist alvarleg hlutverk því ég hefði einfaldlega verið of fyndin í hinu og að lokum hefði örugglega tekið við mikil tilvistarkreppa .
Er ég bara fyndin ? Tekur enginn mig alvarlega ? Af hverju þarf ég alltaf að láta fólkið hlæja ? Svo hefði ég falið andlitið í höndum mínum og drekkt sorgum mínum á dimmum bar eftir hverja sýningu .
Algjörlega yfirbuguð af gleði og hlátri .
Þá er nú betra bara að njóta gleðinnar og hlátursins án leiksviðs og leikstjórnar .
Halda áfram að leika þau hlutverk sem ég stundum bregð mér í án þess að eiga á hættu að fá lélegan dóm eða að einhver gangi út .
Þetta er bara verst fyrir greyið fjölskylduna sem má þola vitleysisganginn í mér .
En þau kvarta nú sjaldnast og maður reynir líka stundum að halda sig aðeins á mottunni .
Þó ekki væri nema fyrir litla bróður .
Leikhúsin í Lundúnum Flestir þeir sem hafa heimsótt Lundúnir kannast við leikhúsin á West End .
Þar hafa í fjölda ára verið sýndar vinsælar söng- og leiksýningar og sýningar eins og Cats og Mamma Mia verið árum saman á fjölunum .
Fyrst leikhúsið á þessum slóðum var hið svokallaða Shoreditch sem opnaði árið 1576 .
Áður höfðu leikrit verið flutt í húsagörðum , hallargörðum og jafnvel heima hjá fólki .
Til að byrja með var West End aðallega hugsað fyrir efri stéttina í borginni en leikhúsin þar í dag eru fjölmörg og allir ættu að geta fundið eitthvað við sitt hæfi .
Ógleymanleg sýning Fyrsta leiksýningin sem við sjáum er oft sú minnisstæðasta .
Mér er sérstaklega minnisstætt þegar maður fór að fara einn í leikhús með vinkonunum .
Það fyrsta sem ég man eftir að hafa séð með þeim var Hárið .
Í því voru sætir strákar , þá menn á mínum aldri í dag , allt of gamlir núna .
Samt sem áður enn góðir leikarar .
Það var líka afar minnisstætt atriði þar sem allir hlupu berir undan stórum dúk , laki , hvað það var .
Þá tísti örugglega í okkur og áfram fram eftir kvöldi .
Næstu sumur voru fleiri leikverk sett á svið og maður lét sig ekki vanta .
Þannig bættist í sarpinn og samantalið hef ég verið nokkuð dugleg að fara í leikhús .
Það er samt enn smá spari , maður fer ekkert jafnoft og í bíó ! Minnist þess líka afar vel að hafa séð Rómeó og Júlíu Vesturports , sælla minninga , í London .
Mikið varð litli Íslendingurinn innra með manni glaður og að springa úr stolti yfir því að sjá samlanda sína halda svo flotta sýningu á erlendri grund .
Nú um daginn leyfði ég leikurum Vesturports að klifra yfir mér í neti .
Faust var ágætis upprifjun gamalla kynna þó að London sé eitthvað sem ég aldrei gleymi .
Rússneskur sirkus Fransk-kanadíski fjölleikahópurinn Cirque du Soleil hefur nú lagt mikla fjármuni í nýja sýningu í Kreml í Moskvu .
Fyrirtækið í kringum hópinn er starfrækt frá Montreal og Las Vegas reynir nú í fyrsta sinn fyrir sér á rússneskum markaði með sýninguna Zarkana .
Loftfimleikar eru þar í fyrirrúmi en sirkus ku vera mjög vinsæll hjá Rússum .
Kanna viðbrögð Rússa Hópurinn hefur lagt 57 milljónir dala í verkefnið og er það hæsta upphæð sem farið hefur í tímabundið verkefni hjá honum .
Sýningunni er ætlað að kanna viðbrögð áhorfenda í Kreml og verði hún vinsæl er ætlunin að setja upp sýningu til lengri tíma .
Fyrstu sýningarnar ku segja mikið til um framhaldið .
Tónlistin í sýningunni er samsett af Elton John og verður frumflutt í Radio City Music Hall í New York í júní .
Eftir það verður sýningin sett upp í Kreml-höllinni í byrjun næsta árs .
Á síðastliðnum tveimur árum hefur hópurinn haldið tvær stórar sýningar í St .
Pétursborg og Kazan og hefur selst meira en hálf milljón miða .
Miðað við þær góðu móttökur ætti sýningin í Kreml að ganga vel .
Um 1.000 listamenn hópsins eru Rússar og fari allt eftir áætlun sér hann fram á að geta haft viðveru í lengri tíma í Rússlandi á næstu árum .
