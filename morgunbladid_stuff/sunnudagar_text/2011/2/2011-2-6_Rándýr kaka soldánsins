Líkt og annar matur geta eftirréttir og kökur verið í dýrari kantinum .
Súkkulaðikakan sem borin er fram á ítalska veitingastaðnum Mezzaluna á Lebua hótelinu í Bangkok er vonandi góð en hver skammtur kostar litlar 74.000 krónur .
Þessi eftirréttur er settur saman af ótrúlegustu hlutum , ætilegum gulllaufum , kampavíns-sorbeti gerðu úr kampavíni frá aldamótaárinu 2000 og crème brûlée .
Þá er ekki allt upptalið því að fyrir innan gulllaufin má líka finna jarðarberja og súkkulaðimús og súkkulaðikökusneið .
Fyrir þá sem vilja frekar ávaxtaeftirrétti mætti þó frekar mæla með Ciragan Palace í Istanbúl .
Þar fæst gullkaka soldánsins á aðeins 115.000 krónur og ku vera einn besti eftirréttur sem til er í heimi hér .
Kokkarnir hljóta að svitna nokkuð við gerð kökunnar ( vonandi ekki yfir hana samt ) en það tekur 72 klukkustundir að búa hana til úr fíkjum , apríkósum og perum sem hafa legið í bleyti í rommi í tvö ár .
Ofan á blönduna er síðan sett sambland af karamellu , svörtum trufflum og auðvitað gulllaufi til að setja punktinn yfir i-ið .
