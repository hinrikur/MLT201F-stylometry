Sigur í veruleikasjónvarpsþætti hefur ekki alltaf velgengni í för með sér en hann virðist hafa unnið með fatahönnuðinum Christian Siriano .
Hann bar sigur úr býtum í vinsælum þætti Heidi Klum , Project Runway , og hefur síðustu misseri sýnt á tískuviku í New York .
Það stendur einmitt yfir tískuvika í stórborginni um þessar mundir og leggur Siriano hart að sér að ná til stjarnanna .
Hann er kannski ekki sjálfur orðinn stjarna en að minnsta kosti smástirni .
Meðfylgjandi myndir eru af haust- og vetrarlínu hönnuðarins 2011-12 og leggur hann sem fyrr áherslu á glamúr og háa hæla frekar en útivistarföt og gönguskó .
Hann er enn að reyna að hrista af sér veruleikaþáttarstimpilinn og fékk í þeim tilgangi til liðs við sig Danielle Nachmani , sem klæðir stjörnur á borð við Maggie Gyllenhaal auk Mary-Kate og Ashley Olsen .
Gagnrýnanda Style.com þótti sýningin skref í rétta átt og það er aldrei að vita nema kjólar hans sjáist á rauða dreglinum á komandi ári .
ingarun@mbl.is 