Það hljómar eins og barnalegur leikur , en að láta eins og þú hafir engan áhuga er hugsanlega besta leiðin til að næla í stelpurnar .
Nýleg rannsókn sem birtist í Psychological Science bendir til þess að það að láta hana velkjast í vafa um hvort þú hafir áhuga , sé einmitt það sem muni laða hana að þér .
Þessi niðurstaða fékkst eftir að 47 kvenkyns háskólanemum við University of Virginia voru sýndar Facebook-síður fjögurra skáldaðra , aðlaðandi og vinalegra karlkyns háskólanema .
Þátttakendunum var sagt að þessir menn hefðu skoðað Facebook-síðurnar þeirra og 20 annarra kvenkyns háskólanema , og gefið þeim einkunn byggða á því hversu líklegt þeir héldu að þeir myndu kunna vel við stúlkurnar fengju þeir tækifæri til að kynnast þeim betur .
Í ljós kom að konurnar löðuðust mest að þeim mönnum sem þeim var sagt að hefðu ekki verið vissir um hvort þeim líkaði mjög vel við þær eða sem leist bara miðlungs vel á þær .
Þetta virðist dálítið skrýtið , miðað við að fólk laðast venjulega að fólki sem laðast að því til baka .
Óvissan virðist hins vegar hafa enn sterkara aðdráttarafl .
En þegar einhleypt fólk , sérstaklega konur , er orðið langþreytt á haltu mér / slepptu mér-leikjum , þá vaknar spurningin : Af hverju ? Margir virðast vera á þeirri skoðun að það sé ögrunin sem auki áhugann og sannarlega er það oft þannig að það sem er illfáanlegt virðist meira spennandi .
Umbunin verður meiri því harðar sem við þurfum að leggja að okkur til að eignast eitthvað .
" Verðlaunin " verða þeim mun eftirsóknarverðari .
Meðal félagsfræðinga eru þó uppi vangaveltur um það hvort ástæðan fyrir aðlöðuninni er í raun mun einfaldari .
Þráin til að eignast það sem þú a.m.k. heldur að þú getir ekki auðveldlega eignast , gæti einfaldlega verið tilkomin vegna þess að þú hugsar þeim mun meira um viðkomandi .
Eldri rannsóknir benda til þess að óvissa leiði til þess að við eyðum auknum tíma í að hugsa um ófyrirsjáanlegar eða hugsanlegar aðstæður og það er þessi óvissa sem við mistúlkum sem aðlöðun .
Við ályktum sem svo að fyrst að við séum með X á heilanum hljótum við að vera hrifin af viðkomandi – eða jafnvel eitthvað meira ..
