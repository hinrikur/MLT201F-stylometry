Allar sterkustu skákkonur heims að Polgar-systrum þó undanskildum voru samankomnar í byrjun desember sl. í Hatay í Tyrklandi vegna heimsmeistaramóts kvenna .
Þarna var Maja Chiburdanidse , yngsti heimsmeistari sögunnar , Humpey Koneru , Pia Cramling , Alexandra Kosteniuk , Antoaneta Stefanova svo nokkrar séu nefndar .
Þegar heimsmeistaramótinu lauk , sem 64 skákkonur hófu og háð var með útsláttarfyrirkomulagi , steig fram nýr heimsmeistari kvenna : hin 16 ára gamla kínverska stúlka Hou Yifan .
Í lokaumferðinni vann hún kínverska stöllu sína , Ruan Lufei , en í fyrri umferðum lagði hún að velli Humpey Koneru hina indversku , sem álitin var sigurstranglegasti keppandi mótsins , Zhu Chen , fyrrv .
heimsmeistara kvenna sem nú teflir fyrir Katar , og Katherinu Lahno frá Úkraínu .
Yngsti heimsmeistari skáksögunnar hefur vakið talsverða athygli fjölmiðla og blaðamaður breska blaðsins The Telegraph sem var sendur út af örkinni til að kynna sér bakland Hou Yifan var fyrirfram nánast sannfærður um að hitta fyrir " tígurmóður " – með vísan í harðneskjulegt uppeldi kínverskra barna sem lýst hefur verið í frægri bók , Why Chinese Mothers Are Superior .
Einbirnið Hou Yifan er altalandi á ensku og mikill unnandi verka Charles Dickens .
Móðir hennar reyndist vera rösklega fertug hjúkrunarkona sem upplýsti að snemma hefðu komið fram hæfileikar Hou Yifan í alls kyns borð-leikjum .
Hún hefði bent dóttur sinni á að ef hún ætlaði að leggja skáklistina fyrir sig yrðu önnur áhugamál að víkja .
Sem varð raunin og frá unga aldri var prógrammið eitthvað á þá leið , að þegar heimalærdómnum lauk um kl. 17 dag hvern tóku við 5 til 6 klst. skákrannsóknir eða þátttaka í mótum .
Og hún fékk aldrei ´ leið á skákinni.Ástundunin ein er ekki nægjanleg ; enginn kemst svo langt án þess að hafa hæfileika til að bera og þá virðist skákgyðjan hafa úthlutað hinni ungu stúlku í miklum mæli .
Greinarhöfundur sló upp í gagnagrunni og fann þessa skák sem tefld var seint í september 2009 .
Það verður ekki af kínverskum skákmönnum skafið að þeim lætur vel að stýra liði sínu til sóknar : Hou Yifan – Tan Zhongui Pirc vörn 1. e4 d6 2. d4 Rf6 3 .
Rc3 g6 4 .
Be3 c6 5 .
Dd2 b5 6 .
Bd3 Rbd7 7 .
Rf3 e5 8. dxe5 dxe5 9. h3 Bg7 10 .
Re2 O-O 11. a4 Bb7 12 .
Rg3 a6 13 .
O-O De7 14. c4 b4 15. c5 ! Byrjunin minnir á þekkta sigurskák Hannesar Hlífars gegn Ruslan Ponomariov á EM taflfélaga 2001 .
Ekki gengur 14 .
...
Rxc5 vegna 15 .
Dxb4 með óþægilegri leppun .
15 .
...
a5 16 .
Dc2 Re8 17 .
Hfd1 Rc7 18 .
Bc4 Kh8 19 .
Bb3 f5 ! ? Skiljanlegur leikur , ella myndi hvítur herða tökin með því að tvöfalda hrókana á d-línunni .
20. exf5 Rd5 21. fxg6 Rxe3 22. fxe3 Rxc5 23 .
Rf5 ! 23 .
...
Hxf5 24 .
Dxf5 Rxb3 25 .
Rg5 h6 26 .
Rf7 Kg8 27 .
Hd7 Bc8 ! Krókur á móti bragði , 28 .
Had1 liggur beinast við en svartur fær varist með 28 .
...
De8 ! Hou Yifan hefur séð lengra .
28 .
Hd8 + ! Dxd8 29 .
Rxh6 + Kh8 30 .
Rf7 + Kg8 31 .
Rh6 + Kh8 32 .
Dh5 ! Ha7 33 .
Rg4 + ! Bh6 Eða 33 .
..
Kg8 34 .
Dh7 Kf8 35 .
Hf1 + Ke8 36 .
Dg8 + .
34 .
Rxh6 Kg7 35 .
Rf7 Dd5 36 .
Dh6 + Kf6 37. g7 Kxf7 38 .
Hf1 + Ke7 39 .
Dg5 + - og svartur gafst upp .
Helgi Ólafsson helol@simnet.is 