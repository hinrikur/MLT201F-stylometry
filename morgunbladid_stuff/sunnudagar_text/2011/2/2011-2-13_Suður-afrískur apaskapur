Monkeybiz kallast verkefni sem hrundið var af stað í Suður-Afríku árið 2010 .
Forsvarsmenn þess vildu stuðla að fjárhagslegu öryggi fátækra kvenna í Höfðaborg með því að sjá þeim fyrir atvinnu .
Undir merkjum Monkeybiz starfa nú meira en 450 konur sem búa til falleg perlulistaverk í líki mörgæsa , gíraffa og fleiri dýra .
Ágóði til samfélagsins Margar kvennanna eru eina fyrirvinna heimilisins og vinna heiman frá sér sem bæði gerir þeim kleift að sinna fjölskyldunni meðfram vinnu .
En þetta dregur einnig úr ferðakostnaði sem er mikilvægt þegar fólk hefur lítið handa á milli .
Hvert dýr úr Monkeybiz fjölskyldunni er einstakt og merkt af þeirri konu sem bjó það til .
Með starfi Monkeybiz er leitast við að konurnar geti nýtt hæfileika sína .
Eins er reynt að kenna enn fleiri konum listina að þræða perlur á þennan hátt sem þarfnast talsverðar æfingar við .
Einnig er ætlunin sú að gera umhverfi kvennanna sem hjá Monkeybiz starfa bæði vistlegra og betra .
Ágóðinn af sölunni rennur óskiptur til ýmissa framkvæmda sem nauðsynlegar eru í samfélagi kvennanna .
Til að mynda til að setja upp súpueldhús fyrir almenning , halda úti félagsstarfi og einnig er safnað í útfararsjóð fyrir listakonurnar og fjölskyldur þeirra .
Hér á landi fást vörurnar frá Monkeybiz í versluninni Aurum .
maria@mbl.is 