Hún er sannarlega með höfuðið fullt af hugmyndum vinkona mín sem kennir sig við bókstafinn J og er höfundur bókarinnar góðu sem ég minntist á í síðasta pistli , The Sensuous Woman .
Hún hefur ráð undir rifi hverju og telur upp og kennir hvorki meira né minna en tíu æfingar sem konur skuli tileinka sér til að auka sitt frygðarnæmi .
Meðal annars með því að leggjast klæðalaus upp í rúm og bera smyrsl á sinn kropp : " Láttu þá munaðarkennd sem hendur þínar vekja , þegar þær gæla mjúklega við hvert leiti , laut og afkima líkama þíns , seytla um hverja taug .
Þá fyrst , þegar þú metur óviðjafnanleika þíns eigin líkama , verður þú þess umkomin að gefa sjálfa þig skilyrðislaust í ástaratlotum og kynmökum .
" Nákvæmar tunguæfingar sem hún mælir með eru líka athygliverðar .
Fetta , bretta og teygja skal tungu eftir kúnstarinnar reglum til að gera hana sterka og lipra , svo hún hafi úthald í heitum leik .
Gera skal tunguæfingar þessar 25 sinnum á dag .
Sjálfsfróun fær að sjálfsögðu heilan kafla í bókinni , enda engin leið fyrir konu að komast að því hvar og hvernig hún vill láta snerta sig ef hún hefur ekki sjálf kannað sín innstu rök .
Og merkilegt nokk , gáfaðar konur telur hún hafa öðrum fremur vit á því að fróa sér : " Vel gefnar konur iðka oft sjálfsfróun svo að kveður , vegna þess að þær hafa komizt að raun um að hún opnar þeim hlið frygðarinnar ; styrkir kynfæravöðvana og eykur fjaðurmagn þeirra .
" Nokkrar aðferðir sjálfsfróunar kennir hún ýtarlega í bókinni , m.a með vélrænni aðstoð , með handfjötlun , vatnsfróun o.fl. En óvenjulegasta og tæknilegasta aðferðin til sjálfsfróunar sem hún hefur heyrt getið " er í því fólgin að þú fyllir sjálfvirku þvottavélina þína af þvotti , ræsir hana og þrýstir síðan lífbeininu svo fast að hurðinni , að átökin og titringurinn innan hennar berist rétta boðleið um sköpin og veki þar tilhlýðileg viðbrögð " .
Sérlega myndræn lýsing og ánægjulegt fyrir þá sem umgangast heimilistæki mikið að vita hvernig breyta má þeim í fjölnota fýsnatól .
