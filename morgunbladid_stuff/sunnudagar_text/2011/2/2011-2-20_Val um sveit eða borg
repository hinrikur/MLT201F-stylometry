Það er afar mismunandi hvort hentar fólki betur að búa í sveit eða borg .
Í dag á þó ef til vill betur við að segja í litlum bæ eða borg .
Ný hverfi sem sprottið hafa upp gefa líka möguleika á því að búa eiginlega í sveit í borg .
Það er að segja stutt er að fara í borgina ef eitthvað þarf að sækja þangað en náttúran og rólegheitin eru rétt við þröskuldinn .
Af eða á Ef þig langar að breyta til en ert ekki viss hvort rólegaheitalíf í minni bæ eða sveit hentar þér getur verið gott að gera fyrst smá prufu .
Kannski þekkir þú einhvern sem býr á staðnum sem þig langar að prófa að búa á .
Þá getur verið sniðugt að fá að dvelja þar í nokkra daga og kanna aðstæður .
Það getur líka vel verið að viðkomandi vilji prófa að skipta á húsnæði við þig í einhvern tíma .
Þannig geta báðir aðilar prófað nýtt umhverfi .
Svo er ágætt að skrifa niður kosti og galla staðanna tveggja .
Hafa í huga samgöngur , tómstundir og skóla barnanna , lífsgildin og hvernig flutningur myndi almennt hafa áhrif á hið daglega líf .
Oftast segir fólk að það sé meiri ró og friður í afskekktari hverfum eða minni bæjum .
Það er kannski eitthvað sem þú vilt hafa í huga ef erillinn í dagsins önn er að verða of mikill .
Dýravinir eiga líka oft auðveldara með að búa þar sem frjálsræði dýranna er meira .
Slíkt getur oft haft áhrif á ákvörðun um búsetu .
