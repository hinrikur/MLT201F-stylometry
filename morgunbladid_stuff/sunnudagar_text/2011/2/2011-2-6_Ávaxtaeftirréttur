Í dag þykir ekkert tiltökumál að skella saman svampbotnum með þeyttum rjóma og niðursoðnum ávöxtum eins og tíðkaðist hér í denn .
En þá voru slíkir ávextir má segja munaðarvara og urðu mjög vinsælir þegar þeir fóru að fást hér á landi upp úr seinna stríði .
Þá varð líka nokkuð auðveldara fyrir húsmæður landsins að baka eftir að skömmtun á sykri , hveiti og öðrum nauðsynjavörum hafði viðgengist í allmörg ár .
Niðursoðnir ávextir voru líka notaðir sem fínasti eftirréttur og bornir fyrir gesti með þeyttum rjóma .
Svona hefur nú lífið breyst síðan þá .
