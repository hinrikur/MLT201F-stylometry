Það hlaut að koma að því að stafræn ljósmyndatækni næði svo langt að hægt væri að vera með almennilegar smámyndavélar .
Það eykur svo notagildið umtalsvert þegar hægt er að festa vélina við nánast hvað sem er og hún þolir nánast hvað sem er , eins og til dæmis GoPro-vélarnar .
Strípuð GoPro-vél , þ.e. ekki sérútgáfa fyrir brimbretti , hjálm eða mótorsport , kallast GoPro HD HERO Naked .
Hún tekur vídeó í miklum gæðum , 1080p / 960p og 720p í HD-upplausn .
Hún tekur 60 ramma á sek í 720p upplausn , en annars 30 ramma .
Hún getur tekið allt að hálfan þriðja klukkutíma á hleðslu rafhlöðu og á 32 GB SD-korti má koma fyrir allt að níu klukkutímum af myndefni .
Hægt er að nota vídeóvélina sem myndavél , nema hvað , og þá tekur hún fimm milljóna díla myndir með 2 , 5 , 10 , 30 eða 60 sekúndna millibili sjálfvirkt - nóg er að smella af einu sinni og þá fer myndatakan í gang og getur gengið svo í tvo og hálfan tíma .
Með fylgir tengi til að festa vélina við hjálm eða bílþak eða hvaðeina og einnig er með hýsing sem verndar vélina fyrir hnjaski .
Með hýsingunni er vélin vatnsheld allt að 60 metra dýpi og að sögn tiltölulega auðvelt að gera við vélar sem verða fyrir skemmdum , skipta út einingum og jafnvel ekki svo snúið að skipta út linsunni , segja menn á netinu sem það hafa reynt .
Allskyns aukadót má kaupa við vélina , þrífætur , sogskálar , klemmur og hvaðeina aukinheldur sem hægt er að spenna vélarnar á sig , til að mynda á úlnlið eða upphaldlegg , nú eða ökkla eða bringu .
Með fylgir USB-snúra og snúrur til að tengja við sjónvarpstæki og tilheyrandi .
Hún er með innbyggðan hljóðnema .
Rafhlaðan nær 80% hleðslu á klukkutíma með straumbreyti , en tekur hana tvo tíma í gegnum USB-tengi .
Hún er ekki nema 4,4 x 6 x 3 að stærð ; sjón er sögu ríkari .
Smámyndavélar eru allstaðar Smámyndavélar eru nánast út um allt eða svo finnst manni í það minnsta , sjá til að mynda straum slíkra myndskeiða inn á YouTube ; það er sannkölluð sprenging í slíkum græjum .
Eitt frægast dæmi um notkun á smámyndavélum af þessu tagi var það er sérsveitarmenn bandaríska hersins réðust inn á heimili Osama Bin Laden í Pakistan og á meðan gátu æðstu yfirmenn Bandaríkjahers fylgst með í beinni útsendingu – hermennirnir voru með smávélar á hjálmunum sem sendu myndgögn í þyrlu og miðaði þeim síðan beint til Bandaríkjanna .
Það voru þó ekki GoPro-vélar , heldur tegund sem sérsmíðuð er fyrir herinn .
Löggæsla vestan hafs notar og slíkar vélar í æ meira mæli og eins slökkviliðsmenn og sjúkraflutningamenn og fleiri stéttir sem vilja skrásetja það sem verður á vegi þeirra .
Ekki er kominn umboðsaðili fyrir GoPro-vélar hér á landi , en ýmsir hafa flutt þær inn og svo er auðvitað hægt að kaupa þær á netinu ef þær finnast ekki í búðum .
