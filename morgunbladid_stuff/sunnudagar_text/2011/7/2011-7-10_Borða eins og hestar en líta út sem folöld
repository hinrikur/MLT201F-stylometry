Það virðist vera í tísku hjá öllum grönnu stjörnunum að gera mikið úr því hversu mikið þær borði .
Þær vilja ekki sýnast vera með óheilbrigt viðhorf til matar og leggja sig alla fram til að sýna að þær hafi heilbrigða matarlyst .
Gwyneth Paltrow segist elska djúpsteiktan mat og pizzu , Drew Barrymore dýrkar pasta með osti og fyrir skemmstu lýsti kokkurinn Gordon Ramsay því yfir að Victoria Beckham " borðaði eins og hestur " .
Kate Hudson segir að uppáhalds maturinn sinn sé súkkulaði og pizza og Cameron Diaz er hrifin af djúpsteiktum kjúklingi .
Samkvæmt blaðinu Daily Mail er sá hópur kvenna sístækkandi sem pantar stóra skammta þegar þær eru úti að borða með öðrum en skera skammtinn við nögl heima og kallar blaðið þetta " lyga-rexíu " .
Stjörnurnar ganga það langt að þær passa upp á það að það sé reglulega tekin mynd af þeim að " gúffa í sig " einhverju fitandi eins og frönskum eða köku .
Kynningarfulltrúar í Hollywood eru meira að segja komnir með skammstöfun um þetta : " DIPE " ( Documented Instance of Public Eating ) eða skráð tilvik af áti meðal almennings .
Stjörnurnar skreppa oftar en ekki hratt saman eftir barnsburð og segja þá gjarnan eitthvað á borð við að þær hafi komist í form með því að " eltast við barnið " og " borða hollt " .
Sannleikurinn er ábyggilega frekar nær því að eyða löngum stundum í líkamsrækt og borða rískökur .
" Þetta tengist gildum vestræns samfélags , " segir dr. Yoram Inspector , sem er sálfræðingur hjá heilbrigðisstofnun í London sem fæst við átraskanir .
" Það er búið að blanda saman sjálfsáliti og líkamslögun og þyngd .
" Að vera " fullkominn " þýðir ekki lengur bara að vera á ströngu mataræði heldur vera grannur og líta út fyrir að " borða eins og hestur " eins og frú Beckham .
Fékk sér franskar á ströndinni Það er engin lygi að stjörnurnar komast í blöðin fyrir það eitt að borða fitandi mat .
Fyrrverandi kærasta George Clooneys , Elisabetta Canalis , komst nýverið í fréttirnar fyrir það að hafa fengið sér franskar á ströndinni í fríi með vinkonum sínum í Mexíkó .
Canalis þessi er ítölsk leikkona og fyrirsæta með línurnar í lagi .
Á vefsíðu sinni segist hún stefna að því að verða kvikmyndastjarna .
Hún getur að minnsta kosti vakið athygli á sér næst með því að borða pizzu á almannafæri .
Kate Moss sagði satt og var skömmuð " Fræga fólki er undir ótrúlega mikilli pressu að vera góðar fyrirmyndir , " segir sálfræðingurinn Rachel Morris við Daily Mail .
" Kate Moss var úthúðað fyrir að vera hreinskilin um mataræðið þegar hún sagði að móttóið sitt væri : " Ekkert bragðast eins vel og tilfinningin að vera grannur er góð " .
Samt trúir því enginn að allar þessar stjörnur borði skyndibitamat og kökur .
Þess vegna notast þær við DIPE , " að borða fyrir framan vökul augu ljósmyndaranna .
Nýleg könnun leiddi í ljós að ein af hverjum þremur breskum konum lýgur til um þyngd sína .
Þannig að það er kannski ekki skrýtið að svona margar séu tilbúnar til að breyta matarhegðun sinni á meðal fólks til að skapa þá ímynd að það hafi afslappað viðhorf til matar .
James Lamper frá weightmatters.co.uk segir að það liggi margvíslegar ástæður að baki ekki síst að " langa til að vera grannur án þess að líta út fyrir að hafa neitt fyrir því .
" 