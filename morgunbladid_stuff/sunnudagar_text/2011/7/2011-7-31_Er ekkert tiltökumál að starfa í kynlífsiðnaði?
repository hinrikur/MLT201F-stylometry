Hugsaðu " kynlífsstarfsmaður , " og hugtökin " efnuð , " " menntuð , " " sterk fjölskyldutengsl , " og " aðgengi að úrræðum , " verða ekki þau fyrstu sem þér detta í hug .
En niðurstöður rannsóknar sem gerð var við University of Arkansas benda til þess að þetta eigi við um margar þeirra bandarísku kvenna sem tilheyra " háklassa " vændisiðnaðinum .
Þær sækjast ekki eftir harkinu á götunni eða störfum í vændishúsi en leita þess í stað , sjálfviljugar og án þess að fela það , starfa sem háklassa fylgdarkonur eða auglýsa þjónustu sína á netinu .
Það er alls ekki svo að þessar konur séu í örvæntingu að reyna að fjármagna næsta skammt , fæða börnin sín eða borga reikningana , þvert á móti selja þær líkama sinn af sömu ástæðu og flestir sinna annarri vinnu – fyrir peninga , stöðugleika , sjálfstæði og , ótrúlegt en satt , ánægju í starfi .
Þessar niðurstöður eru aðeins þær síðustu af mörgum sem afhjúpa hverjir það eru sem gætu hugsað sér að ganga til liðs við " elstu starfsstétt sögunnar " .
Samkvæmt breskri rannsókn , sem birtist í tímaritinu Sex Education , myndu 16,5% háskólanema á BA eða BS-stigi íhuga starf í kynlífsiðnaðinum en 93% af þeim sögðu peninga vera aðalhvatann .
Samkvæmt annarri rannsókn , sem gerð var við Leeds University og þátttakendur voru 200 fatafellur , reyndist þriðjungur þeirra hafa tekið til starfans til þess að fjármagna nám .
Enn ein rannsókn sem komst í fréttirnar var gerð af Berlin Studies Centre og samkvæmt niðurstöðum hennar myndi þriðjungur háskólanema í Berlín íhuga starf í kynlífsiðnaðinum til að borga fyrir nám .
( Það sama á við um 29% háskólanema í París og 18,5% háskólanema í Kiev .
) Um 4% þeirra 3.200 einstaklinga sem tóku þátt í könnuninni sögðust þegar hafa unnið einhvers konar kynlífstengd störf , s.s. nektardans , net-sýningar eða vændi .
Rannsakendurnir vörpuðu fram þeirri vangaveltu hvort aukið námsálag og hærri skólagjöld gerðu hið háa tímakaup kynlífsstarfsmannsins eftirsóknarvert .
Margir eiga erfitt með að skilja að einhvern gæti langað að starfa í þessum iðnaði og það er mislíklegt að störf innan hans verði einhvern tímann álitin " bara venjulegt starf , " það fer eftir því hvað í þeim felst .
Störfin eru margskonar og sem erótísk fyrirsæta , nektardansari , kjöltudansari , erótískur nuddari , dómína eða vefperformer , er hægt að þéna peninga án þess að fara út í vændi .
( Sem er lauslega skilgreint í Merriam-Webster sem sú athöfn eða iðja að stunda lauslátt kynlíf , sérstaklega í skiptum fyrir peninga .
) Þar sem mörg þessara starfa fela ekki í sér neina líkamlega snertingu , virðast þau hvorki eins lítilsvirðandi né ógnvekjandi og geta , í ákveðnu umhverfi , orðið samfélagslega ásættanleg .
Þessir " listrænu performerar , " eins og þeir vilja oft kalla sig , upplifa sig ekki sem fórnarlömb og nefna oft kosti starfsins , eins og meiri peninga fyrir minni tíma , sveigjanlegan vinnutíma , sjálfstæði og nafnleysi , sem hvata .
Sé litið til fyrrnefndra rannsókna og viðtala við þá sem starfa í kynlífsiðnaðinum , veltir maður því fyrir sér hvort það að " selja sig " sé ekki lengur neitt tiltökumál .
Það er að segja , þar til maður fer síðan að sjá það fyrir sér á ferilskránni .
