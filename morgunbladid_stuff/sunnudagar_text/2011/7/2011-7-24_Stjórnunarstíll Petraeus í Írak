David H. Petraeus hefur lag á því að vinna traust manna .
Ég fylgdi mörgum herforingjum á fundi með Írökum og enginn hafði viðlíka lag á að vinna traust þeirra og Petraeus .
Það átti eftir að reynast mikilvægt í því að snúa stöðunni í Írak þegar hann tók við yfirstjórninni þar .
Hann vakti líka með manni mikla vinnulöngun .
Allir sem unnu með honum gerðu það glaðir langt fram á nótt , því menn trúðu á það sem hann stóð fyrir .
Hann var einstaklega vinalegur í stjórnun sinni og skipti sjaldan skapi .
En ef þess þurfti átti hann það til .
Ég sá hann einu sinni reka bandarískan tveggja stjörnu herforingja afþví að hann tæki of mikið pláss .
Hann sagði að hann sogaði til sín meira en hann gæfi frá sér .
Hann hafði næmt auga fyrir samstarfsfólki .
Einsog á öðrum starfsviðum samfélagsins þá geta vitleysingar náð langt í hernum .
Hann var með afburðafólk í kringum sig sem fylgdi honum í hvern leiðangurinn á fætur öðrum og það kæmi manni ekki á óvart ef þeir fylgdu honum líka inní CIA .
