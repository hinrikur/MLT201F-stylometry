" Þegar einn maður getur sýnt af sér svo mikið hatur , hugsið hve mikla ást við öll getum sýnt saman .
" Jens Stoltenberg vitnaði til orða ungrar stúlku í Verkamannaflokknum í ávarpi við minningarathöfn í dómkirkjunni í Ósló .
" Við erum lítið land , en við erum stolt þjóð .
Við erum ennþá slegin af því sem komið hefur fyrir , en við gefum aldrei upp okkar gildi .
Okkar svar er meira lýðræði , meira gagnsæi og meiri mannúð .
En aldrei barnaleg trúgirni .
" Stoltenberg í sama ávarpi .
" Hryllilegt en nauðsynlegt .
" Lýsing fjöldamorðingjans Anders Breiviks á voðaverkum sínum .
" Ef við gerum ekki það sem þarf mun hungursneyðin í Sómalíu vera hneyksli aldarinnar .
" Bruno Le Marie , landbúnaðarráðherra Frakklands , við AFP-fréttastofuna í Róm um hungursneyðina í Sómalíu .
" Sé mönnum alvara geta þeir spilað í 90 mínútur , ef ekki geta þeir sest við hliðina á mér á bekknum .
" Roberto Mancini , knattspyrnustjóri Man .
City , sem skipti Mario Balotelli strax út af eftir að miðherjinn reyndi að skora kæruleysislega með hælnum .
" Ertu fokheldur ? " Fyrsta spurning Valtýs Björns Valtýssonar til Atla Sigurjónssonar eftir sigur Þórs á ÍBV í undanúrslitum bikarsins .
" Hann er afar slappur elskhugi .
" Crystal Harris , fyrrverandi kærasta Hughs Hefners Playboybónda .
" Palli úr að neðan ! " Stuðningsmenn Þórs eftir bikarsigurinn á ÍBV .
Páll Gíslason þjálfari liðsins fór úr að ofan eftir næsta sigurleik á undan .
