Hvað gerir maður sem les grein í blaði um sjálfan sig þar sem sagt er frá því að hann hafi stundað sadó / masó-kynlíf með fimm gleðikonum ? Fyrirsögn blaðsins er : " Yfirmaður Formúlu 1 í bilaðri nasistaorgíu með fimm mellum " .
Og ekki nóg með það .
Þegar hann fer á netið sér hann að búið er að birta þar myndband sem sýnir hann stunda kynlíf með konunum .
Maðurinn sem um ræðir er Max Mosley , fyrrverandi stjórnarformaður akstursíþróttasambandsins FIA .
Mosley sagði í samtali við BBC að vissulega hefði flögrað að sér að gefast upp , en þegar búið væri að afhjúpa manneskju svona gersamlega með þessum hætti þá skipti ekki lengur máli þótt umfjöllun um hann héldi áfram í fjölmiðlum .
Mosley ákvað því að höfða dómsmál gegn vikublaðinu News of the World , sem birti fréttina .
Hann hafði sigur og dómarinn dæmdi blaðið til að greiða honum 60 þúsund pund í bætur .
Dómarinn taldi að Mosley ætti rétt á sanngjarnri vernd einkalífs í tengslum við kynlíf , hversu óhefðbundið sem það kynni að vera .
Dómarinn sagðist ekki sjá að kynsvallið hefði að neinu leyti snúist um nasisma en blaðið hélt því fram að Mosley hefði viljað að gleðikonurnar væru í nasistabúningi .
Á sama tíma og Mosley stóð í þessum málaferlum voru fölmiðlar að fjalla um að News of the World hefði aflað frétta um einkalíf fólks með símahlerunum .
Mosley var eins og fleiri sannfærður um að símahleranirnar væru miklu víðtækari en fram hefði komið og að stjórnendur blaðsins , og þá ekki síst Rupert Murdoch , eigandi þess , hefðu ekki sagt allan sannleikann .
Óvinirnir bindast samtökum Murdoch átti sér marga óvini því sum blöð hans þrifust á því að skrifa um einkalíf fólks , ekki síst kynlíf og framhjáhald .
Þetta fólk ásamt fleirum sem ofbauð framganga bresku götublaðanna myndaði með sér formlegan félagsskap sem kallaðist " Hacked off " , baráttusamtök fyrir opinberri rannsókn á símahlerunarmálinu .
Stofnfélagar eru m.a. leikarinn Hugh Grant , John Prescott , fyrrverandi ráðherra , sjónvarpsmaðurinn Andrew Neil , þingmennirnir Chris Bryant og Tom Watson , gamanleikarinn Steve Coogan og Max Mosley .
Mosley hafði áður en samtökin voru stofnuð verið í sambandi við fólk sem hugði á málaferli gegn News of the World og öðrum blöðum í eigu Murdochs .
Hann lýsti því yfir að hann myndi greiða málskostnað ef málin töpuðust , en Mosley er mjög auðugur maður .
Þessi hópur gekk markvisst til verks .
Hann safnaði saman upplýsingum um símahleranir og lak þeim með skipulögðum hætti til fjölmiðla .
Vatnaskil urðu í málinu þegar breska blaðið Guardian birti 4. júlí frétt um að einkaspæjarinn Glenn Mulcaire , sem starfaði fyrir News of the World , hefði hlerað símaskilaboð skólastúlkunnar Milli Dowler , sem hvarf í mars 2002 þegar hún var á leið heim úr skólanum .
Gríðarleg leit var gerð að stúlkunni en lík hennar fannst sex mánuðum síðar .
Mulcaire hlustaði ekki bara á símaskilaboðin heldur eyddi nokkrum skilaboðum til að koma fleiri skilaboðum fyrir .
Þetta varð til þess að gefa foreldrum Dowler von um að hún væri enn á lífi .
Þetta mál var kornið sem fyllti mælinn hjá breskum almenningi .
Áður höfðu margir glott yfir því að það væri verið að hlera síma hjá fræga og ríka fólkinu , en það var ekki hægt að hlæja að Dowler-málinu .
Að trufla lögreglurannsókn og gefa örvæntingarfullum foreldrum falsvonir var meira en hægt var að þola .
Skyndilega vildi enginn lengur vera vinur Ruperts Murduchs , en áður höfðu stjórnmálamenn úr öllum flokkum keppst um hylli hans .
Eftir að ákvörðun var tekin um að leggja News of the World niður hafa sumir minnt á að blaðið hafi átt sína góðu spretti .
Það hafi t.d. gengið fast fram í að berjast gegn barnaníðingum eftir að litla stúlkan Sara Payne var misnotuð og drepin af barnaníðingi .
Nú hefur hins vegar verið upplýst að sími móður stúlkunnar hafði verið hleraður .
Hún hafði áður talað hlýlega um blaðið og í síðasta tölublaðinu áður en það var lagt niður kallað hún News of the World " gamlan vin " .
Átök við fjölmiðla " Í dag hefur verið dregið úr frelsi fjölmiðla eftir enn einn dóminn sem fellur á grundvelli einkamálaréttar sem á rætur sínar að rekja til Evrópu , " sagði Colin Myler , ritstjóri News of the World , eftir að Max Mosley vann dómsmál gegn blaðinu í júlí 2008 .
Mosley tapaði hins vegar í vor máli sem hann höfðaði fyrir Mannréttindadómstól Evrópu .
Sonur fyrrverandi leiðtoga fasistaflokksins Max Mosley naut mikillar velgengni þegar News of the World birti frétt um að hann væri reglulegur viðskiptavinur á hóruhúsum .
Hann var stjórnarformaður akstursíþróttasambandsins FIA , en Formúla 1 heyrir undir sambandið .
Mosley er sonur Oswald Mosley , en hann sat á breska þinginu í sex ár skömmu eftir fyrri heimsstyrjöldina .
Frægastur er hann hins vegar fyrir að hafa verið leiðtogi breska fasistaflokksins .
Max Mosley er lögfræðingur að mennt , en hann keppti á árum áður í akstursíþróttum .
Hann stofnaði ásamt félaga sínum March Engineering og starfaði við hönnun bíla sem kepptu í Formúlu 1 .
Mosley er auðugur maður og býr í Mónakó .
Mosley eignaðist tvo syni .
Alexander Mosley , eldri sonur hans , átti við fíkniefnavanda að stríða en hann lést af ofneyslu þeirra sama ár og frétt um föður hans birtist í New of the World .
Mosley sagði í viðtali við sjónvarpsstöðina Channel 4 , að hann gæti ekki sannað að andlátið tengdist fréttinni , en sagðist vita sonur sinn hefði tekið þessar fréttir nærri sér .
Það er ekki rétt að segja að Mosley hafi einn ráðist gegn Murdoch og veldi hans .
Fjölmargir tóku þátt í að grafa upp leyndarmál um vinnubrögð starfsmanna News of the World .
Breski gamanleikarinn Steve Coogan , sagði í viðtali við fréttaskýringarþáttinn Newsnight á BBC , að það væri fyrst og fremst vegna dugnaðar og þrjósku blaðamanna á Gaurdian sem þetta mál væri orðið það sem væri í dag .
Blaðið krafðist á grundvelli upplýsingalaga aðgangs að gögnum um hvers vegna lögreglan hætti rannsókn á símahlerunarmálinu .
Nick Davies , blaðamaður á Guardian , lýsti þessum gögnum sem " gullnámu " .
