Það er rétt að hafa í huga að ákveðnar reglur um klæðaburð gilda á golfvöllum .
Sumir kunna að fussa og sveia yfir slíku en svona eru nú hefðirnar innan golfheimsins .
Gallabuxur og hlýrabolir eiga ekki heima á golfvellinum .
Þar gildir að sýna minna en meira og margir leggja sig fram við að vera dálítið smart .
Golffötin eru oft litrík og því hægt að eiga skemmtilegan fataskáp með slíkum fötum rétt eins og hinum .
Það er þó alls engin regla að maður þurfi að mæta uppdressaður á völlinn .
Aðalmálið er að vera snyrtilegur og virða þær reglur sem gilda á hverjum velli fyrir sig .
