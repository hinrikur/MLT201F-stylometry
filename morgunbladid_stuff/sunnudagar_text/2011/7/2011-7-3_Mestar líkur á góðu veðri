Sagan segir að áður en fyrsta Pollamótið var haldið hafi Þórsarar hringt í Veðurstofu Íslands og spurt hvenær mestar líkur væru á góðu veðri nyrðra .
Svarið hafi verið fyrsta helgin í júlí , og þess vegna sé mótið ætíð haldið þá .
Þetta var rifjað upp þegar sólin birtist skyndilega um miðja viku og hiti hækkaði um nokkrar gráður , eftir ótrúlegt kuldakast upp á síðkastið .
