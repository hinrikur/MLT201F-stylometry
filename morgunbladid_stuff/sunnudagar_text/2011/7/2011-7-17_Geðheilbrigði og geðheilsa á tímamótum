Geðheilsa er einhver mikilvægasti þáttur í lífi fólks og verði hún fyrir áföllum geta afleiðingar verið miklar og langvarandi .
Þetta á við einstaklinga jafnt sem þjóðir .
Í dag birtist fyrsta umfjöllunin af þremur þar sem ætlunin er að fjalla um málefnið frá víðu sjónarhorni og ólíkar raddir fá að heyrast .
Í þetta skiptið verður athygli beint að þeim farvegi sem geðheilbrigðismál hafa verið í .
Í næstu viku verður fjallað um heim þeirra sem hafa átt við vandamál að stríða og fólks sem starfar í því umhverfi .
Þriðja greinin verður svo helguð stefnu stjórnvalda .
Hallur Már hallurmar@mbl.is Fjölmargt hefur áhrif á geðheilsu fólks t.a.m : erfðafræðilegir , félagslegir , efnahagslegir og umhverfisþættir .
Alþjóðaheilbrigðisstofnunin ( WHO ) skilgreinir getu til að takast á við eðlilegt álag í lífi sínu sem mikilvægan þátt í geðheilsu einstaklinga .
Ekki síður eru möguleikar á nýtingu hæfileika og möguleikar til að sýna fram á árangur eða afköst í vinnu afar mikilvægir fyrir geðheilsu fólks .
Nú þegar um 13. þúsund manns eru á atvinnuleysisskrá er ljóst að í íslensku samfélagi hefur orðið forsendubrestur hvað þetta grundvallaratriði í geðheilsu fólks varðar .
Eftir 18-24 mánuði án fastrar vinnu þrefaldast tíðni geðraskana .
Í lok júní voru hátt í þrjú þúsund manns í þeirri stöðu að hafa verið án vinnu um svo langt skeið .
Árangur heilbrigðiskerfisins í baráttu við geðraskanir gefur einnig ástæðu til að fjalla um hvernig tekist er á við geðvandamál .
Á síðustu árum hefur aðgengi að þjónustu batnað ásamt fjölgun meðferðarúrræða .
Þá jókst tauga- og geðlyfjaneysla um 9% á milli ára 2009-2010 .
Kostnaður við notkun tauga- og geðlyfja hefur aukist úr 1.645 milljónum króna árið 2003 upp í 3,7 milljarða árið 2010 .
Þrátt fyrir stóraukna lyfjanotkun og fjölgun úrræða hefur örorka vegna geðfatlana þó tvöfaldast á síðustu tveim áratugum .
Hér á landi höfum við þó að mörgu leyti verið framsýn á ýmsum sviðum geðheilbrigðismála .
Hér tíðkast ekki að óla niður fólk og stofnanavæðing náði aldrei jafn mikilli útbreiðslu hér og víða annarsstaðar .
Afstofnanavæðing tók jafnframt stórt skref fyrir nokkrum árum þegar peningar sem fengust fyrir sölu Landssímans voru nýttir í Straumhvarfa-verkefnið þar sem rúmlega 130 manns komust í studda búsetu .
Ekki er allt sem sýnist Á undanförnum tíu árum hefur umræða um geðheilbrigðismál opnast upp á gátt .
Að hluta til má rekja þetta til skrifa bandaríska blaðamannsins Roberts Whitakers um geðlyf og áhrif markaðsafla á meðhöndlun geðraskana .
Þá hefur mikið verið ritað um upptök geðsjúkdóma og því hefur verið haldið fram með sannfærandi hætti að uppruni geðsjúkdóma sé ekki í efnaójafnvægi í heila .
Vísindamenn og geðlæknar á borð við Daniel Fisher , Irving Kirsch , David Healy , Daniel Carlat auk Whitakers hafa haft mikil áhrif á umræðu um eðli geðsjúkdóma .
Í grunninn er því haldið fram að ekki hafi verið sýnt með óyggjandi hætti fram á að geðsjúkdómar stafi af efnaójafnvægi í heila sem lyf geti læknað .
Whitaker og Healy halda því raunar fram að lyfin geti gert illt verra .
Geðlæknisfræðin hefur því átt undir högg að sækja og ekki hefur umræða um ítök lyfjaiðnaðarins við gerð flokkunarkerfa geðsjúkdóma bætt stöðu hennar .
Ekki síður hafa grasrótarsamtök fólks sem hefur átt í baráttu við geðraskanir náð að vekja athygli á sinni hlið málsins sem vantaði tilfinnanlega .
Þar hefur mikið unnist og verður seint metið til fulls .
Eðlilegt að fólk sé ringlað Daniel Fisher sem kom hingað til lands fyrir stuttu og hélt fyrirlestur , er lífefnafræðingur og geðlæknir .
Hann greindist með geðklofa en hefur náð fullum bata með samtalsmeðferð án lyfja .
Þrátt fyrir það mælir hann ekki með því að fólk hætti að nota lyfin sín .
Raunar gerir enginn það , margir af hörðustu gagnrýnendum geðlyfjanotkunarinnar eru sammála um að í mörgum tilfellum séu þau nauðsynleg .
Að sama skapi eru flestir sammála um að sú lyfjamenning sem virðist vera búin að skjóta rótum í samfélagi okkar sé afar óæskileg .
Þversagnir af þessu tagi einkenna umræðu um geðraskanir og meðferðir við þeim .
Vísindagreinar hafa verið birtar sem styðja afar ólík sjónarmið í þessum efnum .
Eðlilega kemur mörgum á óvart að nú sé verið að deila um upptök og eðli geðraskana .
Fólk hefur almennt mikla trú á vísindum og ekki síst læknavísindunum þar sem ótrúleg afrek hafa verið unnin .
Upp úr 1980 , með tilkomu flokkunarkerfisins DSM-III , varð sú skoðun ríkjandi að geðraskanir ættu rætur sínar í efnaójafnvægi í heila .
Þessi skýring byggðist á vísindalegum grunni og skapaði grundvöll fyrir trú á því að hægt væri að laga raskanir með vísindalegum hætti .
Að margra áliti hefur of mikið verið leitað til vísindanna til að útskýra og leysa vandamál sem eru í eðli sínu mannleg eða félagsleg .
Eftir stendur að þrátt fyrir alla okkar tækni og kunnáttu vitum við alls ekki nægilega mikið um geðraskanir .
Önnur þversögn sem flækir málið enn frekar er sú að allt að fimmtungur þeirra sem þjást af geðklofa og helmingur þunglyndra er ekki greindur og meðhöndlaður , með tilheyrandi kostnaði fyrir samfélagið .
Jafnvel þó að á sama tíma sé talað um of margir fái greiningu .
Hvar liggur vandinn ? Vandamálið er stórt og erfitt er að ná fyllilega utan um það .
Enda hefur fólk með vandamál í gegn um tíðina gjarnan fallið á milli félags- og heilbrigðiskerfisins eða kastast á þar í milli .
Almennt er talið að um 22-25% ( ca .
75.200 manns á Íslandi ) fólks glími við geðheilbrigðisvandamál og geðfatlaðir séu um 2,7% íbúa ( 8.640 manns á Íslandi ) .
Geðraskanir mynda annan stærsta heilbrigðisvanda í Evrópu .
Einn af hverjum fjórum Evrópubúum er talinn glíma við geðraskanir á einhverjum tímapunkti og 2/3 þeirra glíma við kvíða- og þunglyndisraskanir .
Áreitið sem fólk býr við í hversdagslegu lífi gerir lyfjanotkun vissulega að augljósum kosti til að bregðast við slíkum vandamálum og hefur hún án vafa hjálpað mörgum .
Fólk sem er að berjast við að ná endum saman og þarf að sjá fyrir heimili hefur oft hvorki tíma né fé til að stunda viðtalsmeðferð .
Fráleitt er að skella sökinni um vöxt vandamálsins á fólk sem vinnur af miklum heilindum í þágu geðheilbrigðis .
Við lifum í flóknum heimi þar sem kröfur til fólks fara sívaxandi .
Miklu fremur þarf að skoða þá menningu sem hefur skapast í kring um geðheilbrigði og ekki síður eigin viðhorf til geðraskana og hvernig þau hafa mótast .
Hvernig breytinga er þörf Lengi hefur verið á stefnuskrá heilbrigðisyfirvalda að stefnt skuli að skynsamlegri notkun geðlyfja og ýmislegt er verið að gera til að örva þá þróun .
Það breytir ekki þeirri stöðu sem við erum í .
Kjarninn í málflutningi þeirra sem rætt er við í blaðinu í dag er sá að nauðsynlegt sé að færa þjónustu og umræðu um geðheilsu frekar inn í meginstrauminn .
Miðað við umfang vandans og þróun síðustu áratuga virðist sem svo að það sé leiðin áfram .
Breytinga er þörf á mismunandi stigum til að þjónustan og úrræðin miðist ekki að svo miklu marki við að kæfa elda með geðlyfjum .
Segja má að lyf og í þessu tilfelli geðlyf ( við notum mest af öllum Norðurlandaþjóðunum af þunglyndis- og ofvirknilyfjum ) séu tákngervingur fyrir ákveðið hugarfar sem ríki í samfélaginu .
Of oft virka þau sem skyndilausn í stað þess að takast á við rót vandamálsins .
Það er erfitt að takast á við vandamál með því að ræða við allt tengslanet þess sem á í vanda með geð sitt .
Það er erfitt að gera róttækar breytingar á lífsmynstri einstaklings , hvað þá heillar þjóðar .
Það er erfiðara að stöðva einelti en að sinna bara þolandanum .
Það er erfitt að fá heila þjóð til að breyta viðhorfi sínu gagnvart geðheilsu .
Það er því verðugt verkefni fyrir höndum þar sem margt bendir til a Geðheilbrigðisþjónustan á líka að vera úti í samfélaginu Sagt hefur verið að lög um málefni fatlaðs fólks frá árinu 1992 séu þau lög sem eru kannski oftast brotin á Íslandi fyrir utan umferðarlögin .
Það var lengi vel eitthvað til í því , " segir Páll Matthíasson , geðlæknir og framkvæmdastjóri geðsviðs Landspítala .
" Samkvæmt lögum eiga fatlaðir rétt á búsetu við hæfi , enginn á að þurfa að búa á stofnun .
17 manns bíða nú eftir búsetuúrræðum á Kleppi .
Það er rúmur helmingur af sólarhringsplássum sem við höfum þar til endurhæfingar , en endurhæfingu sem við getum sinnt á viðkomandi stofnun er í tilfelli þessara einstaklinga lokið , aðrir komast ekki í plássin og biðin gerir illt verra .
Fyrir ári lagði ég inn konu sem var búin að ná sér mjög vel af geðrænum veikindum á Kleppi , til örstuttrar dvalar , uns viðunandi húsnæði fengist , þar sem við blasti að annars færi hún á Konukot en ég óttaðist að hún myndi ekki þola það og veikjast aftur .
Biðin hefur verið erfið og nú er hún að veikjast á ný þar sem hún er föst inni á Kleppi .
" Klepp segir Páll vera hugsaðan sem rólegri stað til endurhæfingar og undirbúnings fyrir útskrift í erfiðari tilfellum .
Geðdeildin við Hringbraut og Hvítabandið við Skólavörðustíg sinni hins vegar bráðamálum og lyndisröskunum í meiri mæli .
Plássum fyrir sjúklinga með geðraskanir á stofnunum hefur fækkað mikið frá því um 1970 þegar þau voru á milli 300 og 400 en þau eru nú innan við 140 .
" Hlutfallslega eru þessi pláss mun færri en hjá nágrannaþjóðum okkar , hér eru um 3,5 pláss á hverja 10 þús. íbúa á meðan Norðmenn eru með tólf pláss og Svíar sex á hverja 10 þús. íbúa .
" Páll segir muninn vera jákvæðan að stærstu leyti .
" Stofnanavæðing gekk aldrei mjög langt hér á landi .
Víða voru hæli mun fjölmennari og algerlega aðskilin frá annarri heilbrigðisþjónustu .
Síðustu árin höfum við stigið markviss skref í átt frá stofnunum þar munar mest um Straumhvarfa-verkefnið .
Þar sem fólk sem átti rétt á studdri búsetu fékk hana .
Það sem hefur brugðist nú er í fyrsta lagi að byggja nýtt húsnæði til búsetu , en hinsvegar hefur ekki tekist að stíga skrefið lengra .
Fólk getur oft stigið næsta skref , úr studdri búsetu yfir í sjálfstæða búsetu með minni stuðningi .
Það hefur ekki gengið eftir og flöskuháls hefur myndast þar .
Þar sem við höfum svo fá legurými á geðdeildum , samanborið við það sem við þurfum og samanborið við önnur lönd verður ekki stigið lengra í því að loka geðdeildum .
Fé til frekari búsetuúrræða verður að koma annars staðar frá úr velferðarkerfinu .
" Vantar samfélagsgeðþjónustu " Að mínu viti stöndum við vel á ýmsum sviðum .
Í fyrsta lagi í tengslum við afstofnanavæðinguna ; hér býr ekki fullt af fólki inni á stofnunum við slæmar aðstæður .
Við reynum að koma fólki fyrir í sjálfstæðri búsetu .
Annað sem við gerum vel er að halda nauðungarvistun í lágmarki .
20-35% af öllum innlögnum eru nauðungarinnlagnir á Norðurlöndunum .
Hjá okkur er sú tala undir 4% sem er mikill munur .
Á Norðurlöndunum er fólk enn ólað niður en það gerum við ekki .
Á hinn bóginn vantar okkur betri samfélagsgeðþjónustu eins og er skýrt tekið fram í Helsinki-sáttmálanum frá 2005 að eigi að bæta úr .
Á mínum tveimur árum hér hef ég lagt áherslu á það .
Árangurinn af slíku starfi er með ólíkindum .
Fyrir rúmu ári settum við upp samfélagsteymi til að styðja tæplega 100 manns sem lögðust mjög oft inn á geðdeildir .
Samanlagt voru innlagnardagar þess fólks um 1.400 dagar á ári áður en vinnan hófst en okkur tókst að fækka þeim niður í rúmlega 300 .
Þetta er lækkun upp á 70% sem er náttúrlega gríðarlega mikið .
" Örorka vegna geðfötlunar hefur aukist mikið á síðustu árum þrátt fyrir aukin úrræði , lyf og þjónustu .
Þróunin er í takt við það sem hefur verið að gerast á Vesturlöndum .
Páll segir þetta áhyggjuefni en hefur fáar skýringar aðrar en að við búum í flóknari heimi .
" Kröfur um getu eru miklar , minna má vera að þar til að fólk hætti að fá vinnu .
Oft þyrfti að koma fólki út á vinnumarkaðinn og styðja það þar frekar en að búa til sérstaka vinnustaði , rannsóknir benda til að það gagnist betur .
Fólk gæti átt betri von um að komast inn í atvinnulífið að nýju .
Mikilvægt er að byggja upp virkniúrræði og endurhæfingu fyrir fólk sem hefur misst vinnu en einnig þarf að huga að fólki með geðvanda sem hefur aldrei haft vinnu .
Starfsfólk okkar vinnur gott starf og vill vel en með þau úrræði sem það hefur , hvort sem það eru lyf eða viðtalsmeðferð .
Í raun þarf fólk þó stundum einfaldlega atvinnu og stuðning til virkni .
Mikið bil er á milli þess sem Virk er að gera ( starfsendurhæfing ) og þess sem við gerum hér á geðsviði í endurhæfingu og það þarf að huga að þessum millihóp .
" Millistéttin tók höggið Nú eru um 13 þúsund manns á atvinnuleysisskrá og atvinna leikur stórt hlutverk í geðheilsu fólks .
Páll segir ástandið vera mikið áhyggjuefni .
" Allar tölur gefa til kynna að áhrifin séu mjög skaðleg .
Eftir 18-24 mánuði án atvinnu þrefaldast tíðni geðraskana hjá fólki , þetta er hópur sem við sjáum nú myndast hér á landi .
Fólk í þessari stöðu leitar sér aðstoðar seint eða ekki sem er í raun umhugsunarefni .
Í kjölfar hrunsins varð áþreifanleg aukning í komum en svo minnkaði það aftur en hefur aukist hægt og stígandi síðan þá .
Lítið breyttist hjá fólki sem átti erfitt fyrir kreppu , það var sem fyrr í erfiðum málum .
Þegar kreppan skall á tók millistéttin versta höggið .
Í eðli sínu er hún betur í stakk búin til að takast á við slík áföll þar sem um er að ræða fólk með menntun , sem getur farið annað , sem býr yfir tengslaneti í fjölskyldu og vinum .
Því mætti segja að hrunið hefði lent af mestum þunga á þeim sem þoldu það best , til skemmri tíma .
Ég tel því að krísan eigi eftir að vera lengur að skila sér , en hún mun skila sér , við sjáum ýmis teikn um það .
Í Finnlandi t.a.m. skall hún illa á yngri kynslóðinni sem var að koma inn í þjóðfélagið , fólk nýkomið með menntun varð atvinnulaust í langan tíma og fékk ekki vinnu þegar ástandið loks skánaði .
Lærdómurinn af finnsku kreppunni var sá að verja fyrst og fremst barnafjölskyldur og ungt fólk sem ég tel að hafi verið reynt að gera hér .
" Deilur um eðli geðraskana Páll telur umræðu um eðli geðraskana vera viðkvæmt mál .
Erfitt sé að segja hvernig hlutirnir séu og varast beri tvíhyggju í þessum efnum .
" Tilraunir hafi verið gerðar þar sem m.a. er fylgst með virkni heilans gegnum súrefnisupptöku hans í segulómtæki , á meðan fólk gerir sálfræðileg próf .
Þetta hefur verið borið saman hjá heilbrigðu og veiku fólki .
Ég gerði slíkar rannsóknir úti í London og ætlaði að skoða áhrif geðlyfja á heilann hjá fólki með geðklofa .
Í stuttu máli kom lítið út úr því , hugsanlega sást aukin virkni af völdum lyfja , en ef t.d.unglingsstrákur sem hugsaði um kynlíf var mældur kom tíu sinnum stærra útslag .
Rannsóknin gekk því ekki þar sem engan veginn var hægt að aðskilja heilastarfsemi , hugsanir og líðan .
Í mínum huga er því vitleysa að halda því fram að viðtalsmeðferð við þunglyndi sé aðskilin líffræðinni .
Bæði lyfin og viðtöl hafa áhrif á heilastarfsemina og að gera þetta að einhverri kartesískri tvíhyggju er varasamt .
Vísindahyggjan í geðlækningum varð ráðandi og áhersla var lögð á mælanlega hluti .
" Þetta var þróun sem fór af stað upp úr 1980 og hefur skilað miklu , en verið gagnrýnd á síðustu árum , að mínu mati oft ranglega .
Það er mikilvægt að fylgja gagnreyndri aðferðafræði við mat á árangri meðferðar .
Það er annað mál að ekki gengur að líta bara til líffræðilegra skýringa .
Félagslegar og sálrænar skýringar eru oft mikilvægar .
Staðreyndin er sú að mjög virtir vísindamenn hafi byrjað mjög líffræðilega þenkjandi en svo mildast .
Geðlæknirinn sir Robin Murrey er gott dæmi en hann er einn virtasti sérfræðingur í heimi hvað rannsóknir á geðklofa varðar .
Hann byrjaði að nálgast geðklofa sem heilasjúkdóm , en eftir að hafa um árabil reynt að útskýra mjög aukna tíðni geðklofa hjá innflytjendum frá Karíbahafinu í London komst hann að þeirri niðurstöðu að félagslegi þátturinn hefði líka gríðarleg og oft úrslitaáhrif .
Tíðni geðklofa í stórborgum er líka mun hærri en í sveitum sem gefur vissulega vísbendingar um félagslega áhrifaþætti sjúkdómsins , þótt tilhneiging til sjúkdómins sé líffræðileg og oft arfgeng .
" Geðlyfin dýr og umdeild " Auðvitað þarf að gæta að aðhaldi í lyfjagjöf .
Reglur sem settar hafa verið hér um að byrja að gefa ódýrari þunglyndislyf fyrst , virðast hafa heppnast vel .
Það er ljóst að við skrifum út mikið af geðlyfjum en á því eru ýmsar hliðar og slíkt er ekki endilega neikvætt , " segir Páll .
" Að hluta til er þetta vegna verðmunar á skömmtum .
Það er ódýrara að skrifa út þriggja mánaða skammt en ef slíkt er gert í upphafi meðferðar en lyfið hentar svo ekki , þá fer umtalsvert magn í súginn .
Annar punktur sem ekki kemur oft fram er sá að það er oft mikill munur á því hverjir þurfa á meðferð að halda og hverjir fá meðferð .
Talið er að jafnvel 3/4 af þeim sem hefðu gagn af meðferð við geðvanda á Vesturlöndum fái hana ekki .
Ef við meðhöndlum fleiri og lækkum þessa tölu erum við þá betri eða verri ? Það er ekki allt sem sýnist í þessum efnum .
" Langtímaafleiðingar á notkun geðlyfja geta verið mjög erfiðar fyrir sjúklinga og hafa verið mikið rannsakaðar að sögn Páls .
" Almennt er ekki talið að þau minnki lífslíkur eða hafi slæm áhrif á líkamann .
Á meðal undantekninga eru sum sterku geðrofslyfin sem eru notuð við geðklofa og geðhvarfasýki .
Eldri lyfin höfðu áhrif á hreyfigetu og ollu stífleika , nýrri lyf geta hinsvegar valdið þyngdaraukningu og sykursýki .
Þegar þau komu fyrst á markað á síðasta áratug síðustu aldar var ekki nægilega gætt að í þessum málum , fólk áttaði sig verr á þessum hliðarverkunum sumra lyfjanna , en í dag er ljóst að þessi lyf þarf að nota gætilega , fylgjast með þyngdaraukningu og hvetja til heilbrigðra lífshátta .
Það er hins vegar svo dæmi sé tekið stórhættulegt að meðhöndla ekki manneskju sem þjáist af alvarlegum geðklofa , þar sem rannsóknir benda til þess að dánarlíkurnar séu allt að 12 sinnum meiri en almennings ef þessi sjúkdómur er ómeðhöndlaður .
Geðlæknar skrifa sjálfir einungis hluta af þeim geðlyfjum sem notuð eru á Íslandi ( t.d. innan við 20% þunglyndislyfja ) en þeir leggja línurnar um notkunina .
" Viðhorf til geðsjúkra þarf að breytast " Stóri vandinn sem snýr að fólki sem á við geðraskanir að stríða er þó umfram annað viðmótið í þjóðfélaginu .
Ég veit t.d. til þess að fólk með raskanir hefur átt erfiðara með að fá heimilislækna ef það er með sögu um geðræn vandamál .
Þetta er eitthvað sem vantar upp á hjá okkur , þ.e. að fólk með geðsjúkdóma fái almenna heilbrigðisþjónustu .
Afleiðingin er sú að fólk með alvarlega geðsjúkdóma deyr 10-20 árum fyrr af t.d. hjarta og æðasjúkdómum og öðrum samfélagsmeinum .
Þetta á ekki við bara á Íslandi heldur einnig um allan hinn vestræna heim .
Þessi munur tengist að einhverju leyti lyfjunum en líka miklum reykingum , óhollu mataræði og aðgangi að læknisþjónustu .
" ð ástandið fari versnandi .
Geðheilbrigðismál varða alla Jóhann Ágúst Sigurðsson prófessor við Háskóla Íslands , forstöðumaður fræðasviðs Heimilislæknisfræði , og yfirlæknir Þróunarstofu Heilsugæslu Höfuðborgarsvæðisins hefur fjallað um sjúkdómsvæðingu .
Hann gagnrýndi lyfjavæðingu þjóðarinnar í frægum pistli í Morgunblaðinu fyrir tæpum 8 árum .
Þegar fjallað er um sjúkdómsvæðingu í geðheilbrigðismálum segir Jóhann að varast beri að stökkva á einhverja eina skýringu .
" Það sem verður þó að hafa í huga er að geðsjúkdómar detta ekki af himnum ofan frekar en annað .
Orsökin er ekki sú að skyndilega verði einhverskonar stökkbreytingar í frumum heilans sem séu að skila sér í geðröskunum hjá þessari kynslóð .
Nýjustu vísindi gefa til kynna að genin okkar lesa umhverfið meira en áður hefur verið gert ráð fyrir og svara því með ýmsu móti .
Aðstæður , samspil okkar við umhverfi og samskipti valda efnabreytingum .
Upplifanir okkar hafa því áhrif á líkamann .
" Hann segir þó sjúkdómsvæðinguna í geðheilbrigðismálum að vissu leyti vera mannanna verk .
" Minniháttar vandamál sem áður fyrr voru bara leyst manna á meðal eru nú flokkuð sem sjúkdómar og leyst með aðstoð heilbrigðiskerfisins .
Í því samhengi má benda á DSM-5 flokkunarkerfið sem nú er von á .
Þar lítur út fyrir að ýmsar mannlegar tilfinningar verði flokkaðar sem sjúkdómar .
Tilgangurinn er í sjálfu sér að auðvelda meðferð , þó er erfitt að sjá að flokkunin hjálpi svo mikið til við það .
Þegar verið er að búa til 200-300 nýja sjúkdómsflokka úr geði og skapbrigðum , er hættan sú að mannleg hegðun fólks verði flokkuð sem sjúkdómar .
Þá eykst lyfjameðferð .
Það er vissulega mikilvægt að huga að því hvort þeir sem ábyrgir eru fyrir flokkunarkerfinu séu undir of miklum áhrifum lyfjaiðnaðarins .
Slík þróun er vel þekkt , t.a.m. við gerð flokkunarkerfa fyrir sykursýki og hjarta- og æðasjúkdóma .
Lykilpersónur með tengsl við markaðsöfl hafa verið í fararbroddi við að lækka skilgreind sjúkdómsmörk .
Eitt slíkt pennastrik getur þá t.d. fjölgað sjúklingum um kannski milljón á einni nóttu .
Þarna er náttúrulega um gríðarlega fjármuni að ræða .
Hættan er sú að þessi þróun verði líka til staðar í geðheilbrigðismálum .
Ekki er því alltaf víst að sjá megi gagnsemina af því að víkka sjúkdómshugtökin .
" Lyf mega ekki hylja yfir vandann Jóhann telur að margir læknar hafi í gegn um tíðina haft oftrú á lyfjunum .
" Það sem við sjáum greinilega er aukin lyfjanotkun á mörgum sviðum .
Á geðsviðinu hef ég haft miklar efasemdir um hana .
Svo sem gríðarlega notkun á rítalín-lyfjum og þunglyndislyfjum enda eigum við Norðurlandamet í notkun þeirra .
Ég tel of stóra skammta vera gefna og of mikið af geðlyfjum vera notað .
Að mínum dómi getur verið gagnlegt að nota lyfin en það sem ekki síður þarf að gera er að skoða rót vandans .
Ef geðlyfin eru eina lausnin erum við í vanda stödd .
Fólk getur lent í ýmsum áföllum eða glímt við einelti á vinnustað svo dæmi sé tekið .
Þá er nauðsynlegt að skoða upptök vanlíðunarinnar frekar en að beita geðlyfjum eingöngu eða gagnrýnislaust .
" Lyfjakúltúr Varðandi rítalín-notkun þjóðarinnar segir Jóhann áhugavert að skoða rannsóknir sem gerðar hafa verið í Bandaríkjunum .
" Þar kom í ljós að lyfjanotkun var mun meiri í fátækari hverfum þar sem svartir strákar voru gjarnan greindir með ADHD .
Orsökin var ekki genetísk , frekar sú að þeir urðu útundan og urðu fyrir meira áreiti í þjóðfélaginu .
Þeir urðu því æstari og voru settir á lyf .
Í Reykjavík sjáum við mun á hverfum og sér í lagi í yngri hverfum borgarinnar .
Þó varasamt sé að alhæfa um þessi mál er það þó mín tilfinning að þarna sé þröskuldurinn lægri hvað varðar að setja þessa krakka á lyf .
Oftar en ekki er þetta í rótina samskiptavandamál á milli einstaklingsins og umhverfisins [ foreldra , félaga eða forráðamanna ] .
Nýjar rannsóknir benda til að vísir að hegðuninni geti verið byrjaður þegar í móðurkviði , eða jafnvel fyrir getnað .
Álag á konur á meðgöngu skiptir því máli .
Spurningin er því hvort of mikið áreiti sé í þjóðfélaginu .
" Vaknað til vitundar , , Ég tel ýmislegt benda til þess að verið sé að bregðast við þessari þróun .
Hitt er annað mál að þetta er aldrei eingöngu heilbrigðisvandamál , nær væri að kalla þetta þjóðfélagsmál .
Augu fólks eru að opnast fyrir áhrifum ólíkra þátta á borð við félagslega stöðu , arkitektúr og borgarskipulag .
Sjúkdómsgreiningin ein og sér dugar því ekki til þess eins að láta heilbrigðiskerfið sjá um afganginn .
Á síðastliðnum tíu árum hefur mikið gerst í málefnum geðsjúkra og umræðan á meðal þeirra hefur opnast verulega .
Hinsvegar hefur ekki nægilega mikið gerst á meðal hinna sem ekki kljást við geðsjúkdóma .
Geðraskanir eru ekki bara einstaklingsins heldur frekar tengdar samspili hans við aðra og því varðar þetta okkur öll .
Þetta er í raun stórpólitískt mál .
Í þessum efnum gildir því ekki reglan um að hver sé sinnar gæfu smiður , oftar en ekki eru það aðrir sem hafa ofið þennan örlagavef sem fólk þarf oft að vinna úr alla ævi .
" Við erum á rangri leið Undanfarið hefur umræða um eðli og upptök geðsjúkdóma verið í deiglunni .
Steindór J. Erlingsson vísindasagnfræðingur hefur fylgst með umfjölluninni og hefur skrifað töluvert um málefnið .
" Fólk er sem betur fer að átta sig á því að lengi vel var um mikla einföldun að ræða .
Geðlæknisfræðin hefur lagt mikla áherslu á virkni geðlyfjanna í tengslum við efna-ójafnvægi en reyndin er sú að erfitt er að sýna fram á þetta .
Ekki er vitað nægilega mikið um raunverulega virkni þunglyndislyfja og geðrofslyfja til að geta sagt eitthvað með vissu .
Eftir að hafa sökkt mér í þetta í tvö og hálft ár óska ég þess stundum að hafa ekki byrjað .
Mikið er rætt um mál á borð við tengsl lyfjaiðnaðarins við læknastéttina úti í hinum stóra heimi .
Hér heima hefur þó ekki náðst í gang almennileg umræða .
Það skýrist að hluta til af því að mjög erfitt er fyrir geðlækna að viðurkenna vanþekkingu á sviðinu .
Trú manna hefur verið sú að málið væri í góðum farvegi .
Fyrir tíu árum síðan komust hagsmunatengsl lyfjaiðnaðarins við lækna í umræðuna og enn styttra er síðan menn voru skyldaðir til að tilkynna slík tengsl við birtingar fræðigreina .
" Neikvæðar niðurstöður " Lyfjamenning á Íslandi er frekar bandarísk en evrópsk .
Til að geðlyf á þessum markaði fá markaðsleyfi þarf það að fara tvisvar í gegn um viðurkennt lyfjapróf í þremur fösum þar sem tölfræðilega marktækur munur er á því og lyfleysu .
Áður fyrr hefðu fyrirtæki getað verið búin að framkvæma tólf neikvæð próf áður en þessi tvö jákvæðu komu .
Þar til nýlega var ekki neitt sem skyldaði lyfjafyrirtækin til að opinbera þessi neikvæðu próf .
Nýjar reglur hafa að einhverju leyti lokað á þennan möguleika .
Annað sem hefur verið mikið rætt eru huldar aukaverkanir .
Nýverið komst líftæknifyrirtækið Medtronic í fréttirnar fyrir að borga rannsóknarmönnum sínum og læknum milljónir dollara .
En niðurstöður þeirra sem leyndu upplýsingum um aukaverkanir beinvaxtar-lyfja fyrirtækisins birtust margoft í virtum fagritum .
Svipað var uppi á teningnum varðandi geðrofslyf .
" Lítil umræða " Fólk virðist vera mjög meðvitað þegar kemur að því að ræða um umhverfismat eða þegar einhver frá olíufyrirtæki tjáir sig um gróðurhúsaáhrif .
Við treystum læknum hinsvegar svo blint að þetta er eitthvað sem er lítið rætt .
Hinn almenni læknir hefur hinsvegar lítinn tíma til að fylgjast vel með vísindaumræðunni og treystir því oft á fulltrúa lyfjafyrirtækjanna .
En hér á landi er fullt af fólki í vinnu við að markaðssetja lyf á meðal lækna .
Nýlega birtist grein í einu virtasta fagtímariti læknisvísindanna Archives of Internal Medicine sem heitir Principles of Conservative Prescribing .
Þar er beinlínis verið að segja við lækna að þeir þurfi að gera breytingar á ávísunarhegðun sinni .
Eitt af því sem nauðsynlegt er að tala um eru aukaverkanir geðlyfja .
Í dag vitum við t.a.m. að geðrofslyf geta stuðlað að offitu , sykursýki , hjarta- og æðasjúkdómum , heilarýrnun og jafnvel ótímabærum dauða .
Þá hafa þunglyndislyf með sér ýmsar aukaverkanir á borð við skerta kyngetu .
Þetta er eitthvað sem við verðum að tala um .
" Margir læknar sammála Geðlæknar hafa sett sig í samband við Steindór og verið ánægðir með hans innlegg í umræðuna .
" Ég hef heyrt í þremur geðlæknum sem hefur blöskrað þeir starfshættir sem stundum eru viðhafðir innan stéttarinnar .
Samt sem áður gera þeir ekki neitt nema leka í mig upplýsingum .
Fyrir áramót sagði einn þeirra mér að bandaríski lyfjarisinn Pfizer hefði boðið íslenskum geðlæknum á ráðstefnu í Aþenu .
Þessi læknir vissi ekki hve margir fóru en bjóst við því að þeir hefðu verið fjölmargir .
Á svona ráðstefnu er allt borgað og rannsóknir hafa sýnt að læknar eru duglegri við að skrifa út lyf sem eru kynnt fyrir þeim á slíkum ráðstefnum .
Annað dæmi er að einn geðlæknir tjáði mér að hann ætti erfitt með að taka þátt í félagsstarfi Geðlæknafélagsins þar sem nánast allir viðburðirnir eru styrktir af lyfjaframleiðendum .
Þriðja dæmið tengist kvörtun International Narcotics Control Board um ávísanir á ritalíni .
Það var ég sem lak þessu í fjölmiðla eftir ábendingu frá geðlækni sem vildi vekja athygli á málinu .
Það eru því menn þarna innanum sem líður ekki vel en eru ekki tilbúnir að koma fram opinberlega .
Sem er kannski skiljanlegt sökum smæðar samfélagsins .
" Bandaríkjamenn á réttri leið Steindór segir umræðuna í Bandaríkjunum hafa verið mjög gagnlega þar sem skoðanaskipti eru frjálslegri .
" Þar hefur komið í ljós að tengsl geðlækna við lyfjaiðnaðinn eru hvað mest innan læknastéttarinnar .
Því hefur verið spurt hvað veldur og í mínum huga er það borðleggjandi að orsökin liggur í greiningunum sem eru svo fljótandi .
Mörkin á milli geðraskana og heilbrigðis eru svo óljós .
Hægt er að fylla út spurningalista þar sem kemur fram að þér líði illa og þá er greiningin mögulega þunglyndi .
En þá er kannski ekki verið að finna rót vandans sem er kannski að finna í samskiptum eða áföllum .
Annar möguleiki er sjúkdómurinn þunglyndi en ákaflega erfitt getur verið að greina þar á milli .
Þetta eru engin ný sannindi en þetta er ein ástæðan fyrir því að auðveldara er fyrir lyfjaiðnaðinn að ná tökum á geðlæknastéttinni .
" Lítið talað um þunglyndislyf Eitt af því sem vantar í umræðuna segir Steindór snúa að þunglyndislyfjum .
" Margar rannsóknir hafa sýnt fram á að bæði þunglyndislyf og sálfræðimeðferðir og þá placebo-áhrifin skila árangri í baráttu við þunglyndi .
Segulómmyndir sýna líka fram á að breytingar á virkni heilans verða á svipuðum stöðum .
Hinsvegar hefur verið sýnt fram á að til lengri tíma litið skilar sálfræðimeðferðin betri árangri .
Niðurstaðan er því sú að við hreinlega vitum mjög lítið .
Þetta er náttúrulega mjög alvarleg kreppa fyrir geðlæknisfræðina þar sem sífellt birtast vísindagreinar sem setja spurningarmerki við það sem áður þótti sjálfsagt í þessum efnum .
Umræðan þarf þó að vera á réttum forsendum en oft á tíðum verður hún jafnvel skaðleg , " segir Steindór og vísar til umfjöllunar Kastljóss um rítalín-notkun .
" Slík umfjöllun er mjög sársaukafull og til þess fallin að draga sjúklinga og geðlækna inn í skel sína og vinna jafnvel á móti markmiðum þeirra sem eru að berjast fyrir breytingum .
" Gott starf unnið víða Eftir að hafa glímt við erfitt þunglyndi hefur Steindór kynnst mikilli lyfjagjöf af eigin raun .
" Það er alveg ljóst að við þurfum lyf en áherslan á þau í þjóðfélaginu er bara of mikil .
Mér fyndist að miðað við ástandið í þjóðfélaginu og þær hættur sem að steðja ættu geðlæknar að stíga fram og benda á hvað þurfi að gera til að ástandið versni ekki .
Fundir þeirra eru lokaðir og lítil samræða í gangi .
Manni finnst þetta svolítið eins og kaþólska kirkjan var í gamla daga þegar Biblían var á latínu og almenningur tekur bara við því sem að honum er rétt .
En auðvitað er fullt af góðum mönnum hérna og ég er viss um að þessir læknar vilji vel .
Hinsvegar er menningin sem búið er að koma upp meingölluð og erfitt er að losa um hana .
" DSM-flokkunarkerfið DSM stendur fyrir Diagnostic and Statistical Manual of Mental Disorders og er gefið út af Bandaríska geðlæknafélaginu ( American Psychiatric Association ) .
Flokkunar- kerfið er ekki notað opinberlega hér á landi en hafði þó mikil áhrif gerð ICD-kerfisins sem notað er til sjúkdómsflokkunar hér á landi .
Kerfið var fyrst gefið út árið 1952 en árið 1980 kom út DSM-III sem hafði mikil áhrif .
Þar jókst áhersla á að flokka ákveðin einkenni í afmarkaðar raskanir með hjálp spurningalista ( áður gat verið mjög erfitt fyrir tvo lækna að vera sammála um greiningu ) .
Þrátt fyrir mikil áhrif flokkunarkerfisins er ekki þar með sagt að geðlæknar séu bundnir af notkun þess í störfum sínum .
Kerfið leggur áherslu á að greina einstakar raskanir á borð við kvíðaröskun , félagsfælni eða þunglyndi .
Kerfið hefur verið gagnrýnt fyrir að sjúkdómsvæða eðlilegar mannlegar tilfinningar og einkenni sem virðast vera ólík á milli menningarsvæða .
Ekki síður hafa verið deilur á milli ólíkra fræðisviða um eðli geðraskana og það endurspeglar upp að vissu marki á hvaða stigi þekkingin er .
Geðraskanir eða ekki Helsta bitbeinið er þó hvort kerfið hafi leitt til þess að þröskuldurinn hafi verið lækkaður í tengslum við greiningar .
Í því felst að fólk sem ekki er með raunverulegar geðraskanir fái þó meðhöndlun við slíkum .
Lykilpersónur á borð við geðlækninn Allen Frances sem var ritstjóri DSM IV , hafa stigið fram og lýst yfir áhyggjum af þróun mála þar sem verið sé að búa til sjúkdóma og að mikil mistök hafi verið gerð við hönnun DSM-IV .
Kerfið hefur því að margra dómi skapað net sem grípur fólk sem myndi hugsanlega spjara sig betur með öðrum úrræðum .
Þetta á sérstaklega við um ofvirkni og athyglisbrest ásamt þunglyndi .
Markaðsstarf og geðlyf Tengsl lykilmanna sem unnu að gerð DSM-kvarðanna þar sem mælt er með notkun lyfja sem úrræða hafa verið gagnrýnd harðlega .
Sýnt hefur verið fram á að 95 af 170 nefndarmönnum sem unnu að DSM IV höfðu fjárhagsleg tengsl við lyfjaiðnaðinn .
Þetta skaðar trúverðugleika og því hefur verið aukin krafa um að upplýsa um fjárhagsleg tengsl þar á milli .
Iðnaðurinn veltir gríðarlegum fjármunum og ítalski geðlæknirinn hefur bent á að erfitt sé að snúa þróuninni við þar sem svo mikið fjármagn liggur í núverandi kerfi .
DSM-5 Nú stendur yfir vinna við fimmtu útgáfu flokkunarkerfisins .
Hörð gagnrýni beindist að þeirri leynd sem umlukti gerð hennar , m.a. af Robert Spitzer sem hafði yfirumsjón með gerð þriðju útgáfunnar .
Í júní var þó opnuð vefsíða þar sem fólki er gefið tækifæri á að kynna sér þær breytingar sem verið er að gera og koma með athugasemdir .
Tengsl lyfjafyrirtækja við nefndarmenn eru þá talin hafa aukist og nú hafi um 70% þeirra slík tengsl .
Ávallt hefur staðið styr um flokkunarkerfið en árið 1973 tókst t.a.m. loksins að fá APA til að viðurkenna að samkynhneigð ( homosexuality ) væri ekki sjúkdómur og árið 1987 var sjúkdómurinn " kynhneigðarröskun " ( sexual orientation disorder ) fjarlægður alveg .
