Hvítt þorp rís í Vestmannaeyjum á ári hverju .
Það er fastur liður að heimamenn reisa hvít tjöld og eiga sér samastað þar meðan á þjóðhátíð stendur .
Hælarnir eru settir niður á miðvikudegi og úthlutunin minnir á aðferðina sem viðhöfð var við landnámið í Ameríku – haldið kapphlaup og hver hleypur að sinni þúfu .
Menn eru vanafastir í þeim efnum , eins og öðrum á þessari hátíð eyjarskeggja .
Tjaldbúðunum er skipt eftir götum og setja nokkrar götur í einu upp sínar grindur daginn eftir .
Síðan mætir fólk með tjalddúkana fyrir hádegi á föstudeginum og innanstokksmunina .
Kennir þar ýmissa grasa .
" Svo eru menn að tínast í tjöldin fram eftir degi , það fer eftir hvað menn hafa fengið sér mikið af hóstasaft deginum áður , " segir Bjarni Ólafur Guðmundsson , sem fyrir utan að vera einn tjaldeigenda í þorpinu hefur það ábyrgðarmikla hlutverk að vera kynnir þjóðhátíðar .
Og honum leist vel á eftir setninguna á föstudag .
" Í svona hæglætisveðri og rigningu magnast stemningin í tjöldunum .
" Það verður því líf í tuskunum í hvíta þorpinu um helgina .
Pétur Blöndal pebl@mbl.is Kristjana Þórey Ólafsdóttir Gamaldags en samt nýtískulegt og kósí Ffyrsta þjóðhátíðin þar sem fjölskyldan tjaldaði hvítu tjaldi var árið 1970 , " segir Kristjana Þórey Ólafsdóttir .
" Ég man eftir þeim á Breiðabakka eftir eldgosið , þá var ekki hægt að halda þjóðhátíðina í dalnum .
Einstaka sinnum höfum við ekki verið með tjald , en þá hef ég líka komið í dalinn og fundist ég hvergi eiga heima .
" Eyjamenn sem talað er við eru sammála um að einna mest sé sungið í tjaldi Kristjönu og fjölskyldu hennar .
" Það er mikið sungið , " segir hún og hlær .
" Við erum líka með flotta gítarleikara sem skiptir máli þegar fólk er ekki tilbúið að syngja í hvaða tóntegund sem er .
Sum lögin eru samin í strákaröddum og við erum ekki alltaf til í það stelpurnar .
Og við erum frekari ! Svo erum við raddfíklar , syngjum bakraddir og milliraddir í öllum lögum , og það er lítið um billegar útsetningar .
" Syngjum bara í myrkrinu Þegar spurt er út í lagavalið dæsir hún , enda ófá lög sungin þessa helgi .
" Við þróuðum okkar eigin söngbók , vorum orðin leið á að syngja alltaf sömu gömlu lögin , Gamla Jón og hvað þetta heitir .
Eftir að við unglingarnir komumst til áhrifa bættist eitt og eitt lag í sarpinn og nú tökum við saman söngbók fyrir hverja hátíð með lögum sem skemmtilegast er að radda .
Þar er sett inn nýja þjóðhátíðarlagið og sitt lítið af hverju .
" Og auðvitað er hugsað um innréttingar .
" Þetta hefur þróast með tímanum , " segir Kristjana .
" Fyrst vorum við með borð , bekk og stóla , og einn skenk til að leggja frá sér kökurnar og hóstasaftið .
En svo er fólk farið að punta aðeins meira hjá sér , setja upp smámyndir og fá sér dúk og efni fyrir skenkinn í stíl .
Það má segja að allt sé ósköp gamaldags , en samt nýtískulegt og kósí .
Og það má ekki vera of mikið af þægindum í tjaldinu .
Við höfum til dæmis ekki vatn eða rafmagn og þegar batteríið er búið á luktinni , þá syngjum við bara í myrkrinu .
Yfirleitt er tjaldið þéttsetið , færri komast að en vilja , og þeir sem vilja bara spjalla eru vinsamlegast beðnir að fara út .
Í rigningu er alltaf fullt af fólki , en þegar sólin skín þarf stundum að hinkra örlítið eftir passlegum kór .
" Margt er eftirminnilegt úr tjaldinu .
" Í vondu veðri tekur strengurinn í dalnum svakalega í tjöldin , " segir Kristjana .
" Eitt árið kom svakahvellur og fauk þvílíkt af tjöldum , sem hurfu út í buskann .
Þá fórum við í tjaldið , lögðum stól og bekki á hælana , og sátum bara sem fastast .
Ég held það hefði annars farið – ég hélt alltaf það færi í næstu hviðu ! " Það segir sitt um hversu söngbækurnar eru eftirsóttar að þær áttu það til að hverfa þegar leið á hátíðina .
" Við gátum ekki fylgst með öllum og settum því teygjur í þær , sem voru bundnar í súluna .
Ef einhvern vantaði bók , þá varð hann að vera með hana strekkta .
En það var einn og einn sem klippti á teygjuna , þannig að söngbókin er held ég helv ...
góð ! " Allir sætir og fínir á föstudeginum Á föstudögum segir Kristjana að í hverju tjaldi séu veitingar sem jafnist á við meðal fermingarveislu , hver fjölskylda komi með rjómatertur , salöt , skinkusnúða og alls kyns bakkelsi .
" Yfirleitt er það flottast fyrsta daginn , " segir hún .
" Þá koma allir fínir og sætir í dalinn og þar sem þetta er föstudagurinn , þá er lystin góð .
" Hún hlær .
" Þetta er það sem ég hlakka mest til á hverju ári , að setjast með fólkinu mínu og syngja .
Þetta er eitt það besta í mínu lífi .
" Bjarni Ólafur Guðmundsson Stólar úr bíóinu og leðursófasett Fjölskyldan hefur verið með tjald frá því ég fæddist , " segir Bjarni Ólafur Guðmundsson .
" Ég reyndar náði að týna því eina þjóðhátíðina , náði ekki í það á réttum tíma og það fauk í óveðri á þriðjudeginum .
Þá urðum við að kaupa nýtt tjald .
En það hefur líka orðið endurnýjun víða , menn eru farnir að vera með tvöfalt tjald og ætli þau stærstu séu ekki tíu fermetrar .
" Látlaust fjör í sumum tjöldum Tjaldið er samkomustaður fjölskyldunnar allan sólarhringinn , að sögn Bjarna .
" Það fer eftir því hvað menn eru duglegir , " segir hann og hlær .
" Margar fjölskyldur hafa fastar samkomustundir fyrir fjölskylduna , sem eru á kaffitíma .
Þá kemur fólk með þjóðhátíðarterturnar sínar , flatkökur , brauðtertur og annað slíkt , og yfirleitt er þetta fyrir eða eftir barnadagskrána .
Oftast er eitthvað um að vera um kvöldið , pylsupartí eða humarsúpa .
Aðrir hafa fastan tíma í kringum miðnætti , eftir brennuna , flugeldasýninguna og brekkusönginn .
Föstu punktarnir eru því kaffið , kvöldmatur og miðnættið .
En svo er látlaust fjör í sumum tjöldum allt kvöldið , hjá söngelskustu fjölskyldunum er stöðugt söngur og gítarspil .
" Bjarni segir menn íhaldssama á staði fyrir tjöldin .
" Menn nánast skriðtækla til að vera fyrstir á sinn blett .
Svo vanafastir eru menn að það hafa orðið vinslit .
En svo grær það alltaf saman aftur .
" Og Eyjamenn taka vel á móti gestum .
" Öllum sem sýna kurteisi og koma með vinarþel í huga er tekið vel og yfirleitt boðið upp á veitingar , hvort sem það er í formi drykkjar eða lætt að viðkomandi flatköku eða samloku .
Stundum er fólk svo aðframkomið og illa haldið af hungri þegar það kemur inn að fólk telur sig gera mikið góðverk með því að gefa því að borða .
" Nostrað er við innréttingarnar hjá Bjarna eins og öðrum .
" Ég er með gamla bíóbekki úr bíóinu í Vestmannaeyjum , náði mér í fjögur sæti fyrir fjölskylduna .
Síðan höfum við hefðbundna trébekki og borð .
Oftast höfum við tvöfalt tjald , reyndar ekki núna , og þá erum við með leðursófasett í hinum endanum .
Svo er að sjálfsögðu koffort og skápur undir kaffi , samlokur og annað slíkt – og lunda þegar hægt er að fá hann .
" Fjölskyldan aldrei misst úr þjóðhátíð Bjarni efast um að þjóðhátíð hafi nokkurn tíma fallið niður hjá fjölskyldunni .
" Við erum sjö systkinin og þegar þessi elstu heltust úr lestinni tóku þau yngri við .
Ég hef verið með tjald síðan á níunda áratugnum .
Ég fór sjálfur fyrst á þjóðhátíð árið 1980 og hef komið meira og minna síðan .
Ég á eina frænku sem fædd er árið 1956 og hefur ekki misst úr eina einustu þjóðhátíð .
" Auðvitað hefur margt eftirminnilegt gerst í tjaldinu við Þórsgötu .
" Það vakti mikla lukku , sérstaklega hjá yngri kynslóðinni , þegar stjörnurnar úr Rock Star Supernova , Magni , Toby og Dilana , komu við í tjaldinu og tóku lagið .
Annars er alltaf skemmtilegt þegar við kaupum þjóðhátíðartertur sem Arnór bakari býr til .
Hann setur blys á terturnar og eftir setningu er öllum boðið í tjaldið og kveikt á blysinu .
Þá er gaman að fylgjast með börnunum , sem eru alveg dolfallin og pínulítið hrædd .
Svo er alltaf skemmtilegt þegar náðst hefur gítarstemning í tjaldinu og söngur , sem reyndar er alltof sjaldan hjá okkur .
Úlfar Gunnlaugsson Maður reynir að vera með Ég bjó hérna í Eyjum í fimmtán ár áður en ég flutti upp á land , þá var fjölskylda mín með tjald , og nú hef ég verið með tjald í tuttugu ár , " segir Úlfar Gunnlaugsson , en sagt er um hann að hann fæddist í Siglufirði , býr í Grindavík og kallar sig Eyjamann .
Það er ekki lítið í lagt þegar fjölskyldan slær upp tjaldi .
Eldhúsinnrétting með vaski " Maður reynir að vera með , eins og sagt er , " segir hann og hlær .
" Það hefur hlaupið smámetnaður í okkur stundum og margir hafa elt mann með hugmyndir .
Ég hef virkilega gaman af þjóðhátíð , er bara þannig gerður , og hef komið hingað á hverju ári frá því ég flutti .
" Innréttingarnar minna á aðferðafræði galdramannsins Arthurs Weasleys úr Harry Potter-bókunum .
" Við erum með eldhúsinnréttingu með vaski , sófasett og borðstofuborð , en höfum sleppt sjónvarpi .
Við viljum ekki drepa stemninguna með því .
" Vatnið í vaskinn kemur úr vatnstanki með vatnsdælu og býr Úlfar til smáþró fyrir það fyrir utan tjaldið .
Svo kemur rafmagn úr sérstökum rafgeymi .
Á milli þjóðhátíða er búslóðin svo geymd í tveim bílskúrum í Eyjum .
En hvað er sér til gamans gert ? " Við fáum okkur kaffi , spjöllum , gefum krökkunum pylsur , spilum á gítar og syngjum .
Þetta er til þess að hafa einhverja viðveru í dalnum .
Ef það er leiðindaveður er fínt að sitja inni í tjaldi og fá sér í bolla .
Það geta tuttugu til þrjátíu manns setið þar í einu .
" Ekki fer hjá því að fiðringur sé í Úlfari þegar blaðamaður heyrir í honum .
Þá er hann í dalnum að bisa við að koma dúknum á tjaldsúlurnar .
Og hann er fljótur til svars þegar hann er spurður um eftirminnilega stund í tjaldþorpinu : " Þetta fer nú að verða eftirminnilegasti dagurinn , " segir hann .
Þriðja tjaldið sem hann smíðar " Ég er með nýtt tjald , en súlurnar voru smíðaðar eftir vitlausu tjaldi og ég er að breyta þeim svo dúkurinn passi á .
Ég er því frekar seint á ferðinni .
Þetta er þriðja tjaldið sem ég smíða á tuttugu árum .
Ég er alltaf að stækka og breyta .
Svo smíða ég nýtt á næsta ári .
Þetta tjald verður því selt eftir þjóðhátíð ef einhver hefur áhuga .
" Kristján Valur Óskarsson Næst á eftir jólunum Ég hef farið síðan ég man eftir mér , " segir Kristján Valur Óskarsson .
" Ætli ég hafi ekki sleppt tveimur þjóðhátíðum .
Ég var úti á sjó í annað skiptið og í hitt skiptið ætluðum við að reyna að að taka upp pakkana , en þegar þjóðhátíðin nálgast þá er eftirvæntingin hvernig gangi að tjalda og hvernig þjóðhátíðin verði .
Þó að hann rigni , þá er okkur alveg sama , við sitjum þá bara meira inni í tjöldunum á spjalli .
" Og metnaðurinn er mikill .
" Já , já , " segir Kristján .
" Við höfum verið fyrir utan götu svokallaða í mörg ár og getum tengt í rafmagnsstaura , sem húsbílar og fellihýsi nota á sumrin .
Það er rosalega þægilegt .
Við getum því verið með ísskáp og kominn er vísir að eldhúsinnréttingu .
" Tjaldið er tvöfalt og skiptist í eldhús og stofu með leðursófa .
" En við sofum aldrei þarna , heldur förum heim og sofum þar , " segir Kristján .
" Það hefur komið fyrir , þegar við komum daginn eftir , að einhver hefur lagt sig í tjaldinu .
" Upphaflega voru það fjórar systur sem stóðu að tjaldinu , þar á meðal Emma Pálsdóttir , eiginkona Kristjáns .
En smám saman fjölgaði í fjölskyldunni svo hún sprengdi það utan af sér og nú eru þær aðeins tvær systur um tjaldið með sínar fjölskyldur .
" Svo er bara sameiginlega keypt inn í tjaldið , bæði búnaður og matur .
Í kvöld hittast þessar tvær systur , dætur mínar og börn og fara að smyrja fyrir hátíðina .
Við lítum á þetta sem fjölskylduhátíð og höfum gert alla tíð frá því ég byrjaði að búa .
Við erum ekki komin seinna en þrjú á daginn til að taka þátt í skemmtuninni , sem er fyrir börn og unglinga og líka fullorðna .
" Gestagangurinn er mikill í tjaldinu á daginn , að sögn Kristjáns .
" Þá er spjallað um allt nema pólitík og trúarbrögð .
Það er bannað að ræða það á þjóðhátíð .
" Atvikin eru mörg eftirminnileg frá þjóðhátíðum liðinna ára .
" Krakkarnir hafa komið í allskonar búningum og oft hafa innkomurnar verið rosalega flottar .
Ég man að einn hópurinn kom með Rómarkeisarann Kalla kúla í hjónarúmi á börum , sem átta peyjar báru og annar bjó til víkingaskip .
" Hann hlær .
" Maður yngist alltaf um einhver ár þegar þetta nálgast .
" 