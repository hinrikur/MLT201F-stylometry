Það er um að gera að vera ekkert að spara sólarvörnina og smyrja henni vel og vandlega á kroppinn .
Mundu sérstaklega eftir eyrunum , ristunum og fleiri slíkum stöðum sem gætu gleymst Fáðu svo einhvern til að hjálpa þér með bakið þar sem það getur jú reynst erfiðara að ná þangað .
Rétta vörnin Á vefsíðu danska dagblaðsins Politiken eru gefin góð ráð um það að liggja í sólbaði án þess að hljóta skaða af .
Þar er mælt með því að bera á sig sólarvörn um 10 til 20 mínútum áður en farið er út í sólina og leyfa húðinni að drekka í sig kremið .
Mælt er með að fólk noti í það minnsta vörn af styrkleikanum 15 en þeim sem eru með ljósa húð eða vinni mikið úti er bent á að nota sterkari vörn .
Þá þarf að hafa í huga að sólin er missterk eftir löndum en yfirleitt er mælt með að fólk sé ekki í sólbaði á heitasta tíma dagsins .
Það er að segja upp úr og um hádegið .
Í greininni kemur einnig fram að almennt séð þoli húðin korter í sól án varnar .
Skeikar þessu nokkuð eftir húðgerð fólks en mest er húðin talin þola 20 til 25 mínútur óvarin í sól .
Berðu á þig eins oft yfir daginn og þér finnst þurfa og geymdu sólarvörnina í kæli ef hægt er .
Þannig endist hún betur auk þess sem það er svalandi að bera hana á sig í miklum hita .
