Lárus Mickael Knudsen Daníelsson , oftast kallaður Lalli , fæddist 14. október árið 1977 í Reykjavík en hefur alla sína tíð búið á Ísafirði .
Móðir hans , Lára Margrét Lárusdóttir , er ættuð úr Reykjavík en fluttist til Ísafjarðar þar sem hún kynntist föðurnum Daníel Stefánssyni .
Ekki er hægt að segja annað en Lárus hafi verið afkastamikill á íþróttaferli sínum .
Hann æfði körfubolta með Körfuboltafélagi Ísafjarðar , KFÍ , og handbolta með Herði frá 16 ára aldri til tvítugs .
Þá tóku við hnefaleikar , en Lárus byrjaði að æfa hnefaleika árið 2004 .
Eftir aðeins þriggja ára þjálfun varð hann Íslandsmeistari í hnefaleikum á fyrsta Íslandsmeistaramóti eftir að hálfrar aldar bannivið hnefaleikum var aflétt .
Síðan þá hefur Lárus orðið Íslandsmeistari tvisvar , árin 2008 og 2009 , ásamt því að bera sigur af hólmi í Þrekmeistaranum .
Þá hefur Lárus skapað sér orðspor sem Mýrarboltameistari en Aðskilnaðarsamtök Vestfjarða , lið Lárusar , hafa tvívegis orðið Evrópumeistarar í Mýrarbolta , árin 2009 og 2010 , og stefna á að verja þann titil í ár .
Lárus kvæntist Auði Guðjónsdóttir árið 2009 og eiga þau þrjú börn saman , þau Láru Margréti , Diljá Ögn og Michael Benjamín og það fjórða er væntanlegt í ágúst .
