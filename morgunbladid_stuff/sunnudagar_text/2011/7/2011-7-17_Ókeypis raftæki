Viðskiptavinir vefsíðu raftækjafyrirtækisins Dick Smith í Nýja-Sjálandi fengu svo sannarlega óvæntan glaðning í vikunni en tæknileg mistök ollu því að þeir voru aðeins rukkaðir um sendingarkostnað vörunnar .
Fréttirnar breiddust fljótt út á samskiptasíðunni Twitter og keyptu margir iPod , tölvur og sjónvörp á þessu kostaboði , samkvæmt frétt Reuters .
Adam var þó ekki lengi í paradís .
Fyrirtækið varð vart við villuna og lokaði síðunni og ætlar ekki að gefa þessa dýru hluti .
Þeim sem héldu að þeir væru að fá ókeypis hluti verður hins vegar að öllum líkindum boðinn 10% afsláttur af vörunum .
