Með tímanum hafa myndvarpar minnkað mjög og kemur varla á óvart að ýmsir noti þá til að horfa á sjónvarp eða til að streyma kvikmyndum úr flakkara eða fartölvu , enda er þá hægt að horfa á risaskjá , þess vegna vel yfir 100 tommur .
Eins og fram kemur í umfjölluninni um HP-myndvarpann hér til hliðar , HP Notebook Projection Companion AX325AA , er ljósstyrkur í honum 100 lumen ( lumen er mælieining yfir samfellda birtu og byggist á birtuskyni augans ) .
Fyrir vikið hentar hann ekki vel til að streyma bíómyndum úr fartölvu á skjá þótt það sé hægt fræðilega .
Til að ná þokkalegri mynd þarf ljósstyrkur að vera mun meiri , helst ekki minni en 900 lumen í rökkvuðu herbergi ( ca 90 tommu skjár ) , en því meira því betra .
Eitt af því sem menn hafa sett fyrir sig er hitinn frá lampanum í myndvörpum , en hann er úr sögunni að mestu með nýrri tækni ( LED ) , en líka fór suð í viftunni fyrir brjóstið á mörgum .
