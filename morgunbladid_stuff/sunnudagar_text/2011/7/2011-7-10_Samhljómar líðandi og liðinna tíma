Kolumba nefnist safn erkibiskupsdæmis Kölnar , stofnað 1853 .
Því var reist nýtt aðsetur í rústum gotneskrar kirkju heilags Kolumba og kapellu sem byggð var eftir síðustu styrjöld .
Í samkeppni um safnið var tillaga arkitektsins Zumthor valin til útfærslu af því að hún , ein allra hugmynda , lagði til að byggja safnið yfir allt svæðið , yfir rústir og byggingar á staðnum .
Gunnlaugur Baldursson info@baldursson.de Rómverjar byggðu sína veigamestu borg norðan Alpafjalla við Rínarfjót og nefndu Colonia Agrippina .
Enn í dag geta vökul augu greint minjar þeirra tíma víðsvegar um kjarna Kölnarborgar þótt ekki séu minjarnar áberandi í heildarmyndinni og raunar tilkomulitlar í samanburði við fyrrum höfuðborg hins rómverska veldis , Róm .
Sameiginlegt með þessum borgum er þó , að neðanjarðar finnast víða söguleg lög mettuð menningararfleið .
Í Köln voru nýlega uppgötvuð þess konar lög sem hafa vakið verðskuldaða athygli vegna þess að tekist hefur með nýbyggingu að varpa nýju ljósi á rómverskar minjar og jafnframt sögu og einkenni staðar miðsvæðis í borginni .
Hin nýja bygging nefnist Kolumba en það er nafnið á safni kaþólsku kirkjunnar á listrænum munum og listaverkum frá miðöldum allt fram á okkar tíma .
Á byggingarsvæðinu eru eru fornleifar , rústir gotneskrar kirkju heilags Kolumba og kapella sem byggð var eftir síðustu styrjöld .
Í samkeppni um safnið var tillaga arkitektsins Zumthors valin til útfærslu af því að hún , ein allra hugmynda , lagði til að byggja safnið yfir allt svæðið , yfir rústir og byggingar á staðnum .
Zumthor notar handunna tígulsteina líkt og Rómverjar gerðu fyrir 2.000 árum og " heldur áfram " að hlaða ofan á veggi sem fyrir voru .
Múrverk líkt og í Pompei eða Róm , steinar 50 sm á lengd , 5 sm breiðir , handverk og hleðsluaðferð sem á heima í Köln því að engin borg norðan Alpafjalla er rómverskari – Colonia Agrippina .
Tímalaus mynd Með nýframkvæmdunum hefur orðið til byggingalist sem tekur á eðlilegan hátt mið af staðareinkennum og rómverskri hefð Kölnarborgar og setur saman mynd sem hæfir okkar tíma eða öllu fremur tímalausa mynd .
Sennilega hugsa margir sem virða fyrir sér bygginguna að hún hafi lengi staðið þarna , mjög lengi , eigi allavega hvergi annarstaðar heima .
Þess konar hugsanir láta sjaldan á sér kræla þegar nýbyggingar borgarkjarna eru barðar augum .
Erindi tillögu Zumthors í hugmyndakeppninni 1997 var að bygging í vöxnu umhverfi eigi að vera andstæða þeirrar sýndarmennsku sem einkenndi þá nýopnað Guggenheimsafn í Bilbao .
Það safn var um aldamótin einmitt byrjunin á herför " djarfra " bygginga undir verndarvæng menntaelítu og allskonar snobbs .
Nýverið mátti sjá sannfærandi árangur 12 ára byggingarsögu Kolumba .
Handunnir steinar , hlaðið beint ofan á gamla veggi kirkjunnar og kapellunnar , mynda lokaða eða hálfopna múrveggi .
Op eru á milli eftir þörfum til að skapa rými , tefla saman ljósi og skugga .
Þessi hugsunarfræði sýnir ljóslega að liðin tíð er alltaf ný , sífellt lifandi eins og lífið .
Hlutir sem fallnir voru úr minni verða á nýjan leik sýnilegir , aðrir breytast , enn aðrir hverfa .
Líðandi stund stjórnar því liðna líkt og hljóðfæraleikarar að leika gamalt snilldarverk eins og það sé nýsamið verk .
Snilldarverk eru aldrei dauðir minnisvarðar .
Þegar komið er inn í Kolumba-safnið liggur leiðin framhjá fornleifagreftrinum sem nýtur sín vel í 12 metra háu hálfopnu rými .
Við erum í raun aftur stödd í útirými en um leið inni í byggingunni .
Múraðir veggirnir hafa nægjanleg op til að hleypa inn dagsbirtu sem veitir þessu " rómverska " rými einstakan og töfrandi blæ .
Kapellan sem var endurgerð 1950 virkar að vísu ekki sérlega vel í þessu rými þar sem hún er kannski fremur minning um uppbyggingu eftirstríðsáranna – en þetta rými í heild hrærir við manni enda tilfinning oft sterkari en viska .
Inngangur og uppgraftarrými mynda vinkil um inngarð þar sem í rauninni er ekkert að finna nema örfínar hreyfingar jarðvegs , smásteina , fáein tré og nokkra stóla : innigarðurinn er tákn fyrir vita contemplativa , kaþólska menningu og klausturlíf sem hefur innblásið og verndað margar manneskjur , líka íslenskar .
Eða var ekki klaustrið afgerandi undirstaða Halldórs Kiljans í leit hans að visku og sannleika lífsins ? Bygging er lifandi vera Við hverfum frá sögulegum staðareinkennum jarðhæðar um stiga upp á næstu hæð .
Efnismeðferð breytist , gólf og veggir .
Múraðir veggir eru fínpússaðir með leir , gamlir listmunir skiptast á við alveg ný verk .
Oftast verka þau gömlu sterkar .
Safnið er ekki ætlað gjörningahungruðum fjöldanum .
Hér ríkir kyrrð og ró fyrir þá sem gefa sér tíma .
Húsið er þannig hannað að sífellt opnast óvænt rými og dagsbirta .
Stórir útsýnisgluggar á efstu hæð opna spennandi sjónarhorn með útsýni yfir borgina , dómkirkjuna , óperuna og aðrar gamlar og nýjar byggingar Kölnarborgar .
Efnisval og útfærsla er fádæma einföld , hnitmiðuð og vönduð .
Hvergi truflar sýnileg tækni .
Ögun og einfaldleiki eru afbragðs forsenda þess að listaverkin geti notið sín til fulls .
Trúlega var við efnisval og gerð safnsins leitað til eldri fyrirmynda í miðri Kölnarborg .
Ekkert er þá nærtækara en að skoða þá kirkju sem best hefur verið endurbyggð eftir stríð : Groß St .
Martin við Rínarfljót .
Hér má finna djásn með hreinleika og einfaldleika miðaldabygginga sem aðlagað er nútímanum og er í ríkum mæli verðug til fyrirmyndar .
Hér má sjá að bygging er lifandi vera þar sem margra alda líf endurspeglast með því nýja .
Í endurbyggingunni ( 1961/1985 ) var lögð áhersla á að rýmið fengi að njóta sín með því að útiloka skraut og nota hófsöm , látlaus efni fyrir það sem er nýtt en hitt , sem gamalt er og þess virði að halda í , er óbreytt .
Kolumba og St .
Martin eru systkini í hófsemi sinni og naumleika .
Bæði virða söguna , mynda ný svið fyrir ljós og skugga , sýna að bygging er lifandi hlutur sem verkar á vitsmuni og tilfinningar um ókomin ár .
Þau halda uppi heiðri Kölnarborgar sem menningarstaðar .
Og vissulega geta þessi systkini að auki verið fyrirmynd í þeim veruleika sem sérhver staður býr við .
Til þess þarf fyrst og fremst að sneiða vísvitandi hjá tískusveiflum og framandi stælingum og halda sig við þau einkenni og hefðir sem gera hvern stað einstakan .
