Það er hægt að nota snjallsíma í margt en hingað til hefur það að opna flöskur ekki verið hluti af notagildinu .
Tveir Ástralir hafa hannað hulstur á iPhone sem hægt er að nota til þess að opna flösku en hulstrið kalla þeir " Opena " .
Það er gert úr hörðu plasti með upptakara sem skýst út .
Við hönnunina settu Chris Peters og Rob Ward sér það takmark að gera hulstur sem skemmmir ekki símann og setur ekki þrýsting á hann .
Þeir segja nú að sér hafi tekist þetta og búast við að setja þetta á markað innan nokkurra vikna , samkvæmt frétt Reuters .
