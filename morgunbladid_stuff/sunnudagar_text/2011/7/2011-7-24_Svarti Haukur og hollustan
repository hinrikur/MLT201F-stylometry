HHaukur Magnússon fór með móður sinni í nokkur skipti fyrir margt löngu til Ævars Jóhannessonar að ná í lúpínuseyði .
" Ég hef því lengi vitað að seyðið gerir fólki gott .
Síðustu ár hef ég verið í ýmiss konar athafnasemi , með Ávaxtabílinn og nú Barnavagninn , og fékk allt í einu þessa hugmynd .
Ég las æviminningar Ævars fyrir tveimur árum , þar gerir hann grein fyrir því hver formúlan er og mér fannst ég lesa á milli línanna að hann vildi að einhver tæki við keflinu og héldi áfram með verkefnið , " segir Haukur við Sunnudagsmoggann .
Upplýsingar að handan Ævar og fjölskylda hans framleiddu árum saman lúpínuseyði og fjöldi manna neytti þess , krabbameinssjúklingar og fólk sem glímdi við ýmsa aðra sjúkdóma .
" Eftir að ég las bókina heimsótti ég Ævar og þálifandi konu hans , Kristbjörgu , og þau tóku mér mjög vel .
Ævar sagði mér hvar hægt væri að tína jurtir sem þarf í seyðið og í hvaða hlutföllum ætti að blanda þeim saman .
" Þótt seyðið sé kennt við lúpínu eru í því fimm jurtir ; auk lúpínurótarinnar eru það ætihvönn , geithvönn , njóli og litunarmosi .
Haukur segir Ævar ekki hafa farið leynt með það að hugmyndin að lúpínuseyðinu kæmi að handan .
Bæði fékk Ævar upplýsingar um lækningamátt lúpínu og annarra jurta frá framliðnum indíána og frá Eggerti Briem lækni , sem sjálfur lést úr krabbameini .
Indíáninn , Svarti Haukur ( Black Hawk ) , bjó á slóðum Vestur-Íslendinga og benti fyrst og fremst á alaskalúpínuna , sem vex bæði hérlendis og í Vesturheimi en einnig fleiri jurtir sem hefðu lækningarmátt .
Síðar kom Eggert til Ævars í gegnum miðil og benti á jurtir til lækninga , m.a. þær sömu og Svarti Haukur hafði nefnt .
Haukur Magnússon er sjálfur dökkur á húð og hár .
Hann segist annað veifið fara á miðilsfund , var tjáð þar að á þeim samkomum stæði stundum fyrir aftan hann indíáni , dökkur yfirlitum .
" Mér fannst þess vegna einhvern veginn eins og mér væri ætlað að fara út í þetta , " segir hann .
Fyrirtækið sem framleiðir lúpínuseyðið kallar hann vitaskuld Svarta Hauk .
Íslenski Haukurinn segist passa sig vel á því að fullyrða ekki neitt um áhrif lúpínuseyðisins en hann hafi óneitanlega hrifist mjög af reynslusögum fólks í æviminningum Ævars Jóhannessonar .
" Fólk fékk mikla hjálp varðandi krabbamein og ýmsa aðra kvilla og mér finnst skipta máli að þetta eru ekki sögur skrifaðar af auglýsingstofum heldur sagðar af raunverulegu fólki ; Ævar þurfti ekki að fá fólk til að segja frá í því skyni að selja seyðið því hann gaf það alltaf ! " Styrkir ónæmiskerfið Haukur segist einfaldlega hvetja fólk til þess að lesa reynslusögur úr bókinni , sem eru birtar á heimasíðunni lupinuseydi.is og kynna sér þannig hvað þarna sé um að ræða .
" Það er ekki vísindalega sannað að lúpínuseyðið hafi þessa virkni en þó hefur verið sannað að það styrkir ónæmiskerfið , sem vegur ansi þungt í heilsu manna .
" Lúpínuseyðið framleiðir Haukur á Flúðum , í matarsmiðju sem þar er rekin .
" Matís hefur komið upp slíkum smiðjum víða um land og auðveldar þar frumkvöðlum að taka fyrstu skrefin .
Atvinnuþróunarsjóður á Suðurlandi á líka hlut í fyrirtækinu og þess vegna erum við á Flúðum .
" Haukur er einnig með starfsemi í Garðinum , þar sem hann framleiðir barnamat undir merki Barnavagnsins .
Þar fékk hann atvinnuþróunarsjóð einnig í samstarf og varan kom á markað í vor .
" Hvort tveggja eru þetta nýsköpunarfyrirtæki með bækistöð úti á landi ; annað býr til ferskan barnamat úr ávöxtum og grænmeti og er í samkeppni við innfluttan , niðursoðinn barnamat og hitt reynir að nýta til góðs jurtir sem oft virðast vera fyrir fólki .
Njóli , lúpína og hvönn eru hálfgerð styggðaryrði .
" Hollusta mikilvæg Hollustan hefur lengi verið Hauki ofarlega í huga .
" Ég hef lengi hugsað um hvað ég set ofan í mig og reynt að vera öflugur í ræktinni .
" Hugmyndin að Ávaxtabílnum kviknaði í spjalli við Óskar bróður Hauks sem þá var forstjóri Og Vodafone .
" Þar gátu starfsmenn gengið í ávexti sem mér fannst til fyrirmyndar og datt í hug að sniðugt væri að sá siður yrði tekinn upp í öðrum fyrirtækjum .
Úr því varð viðskiptahugmyndin til .
Fyrst í stað var þetta einfalt ; við umpökkuðum ávöxtum úr stórum einingum frá birgjum í minni pakkningar en fljótlega vorum við beðin um að hantera vöruna frekar , skera niður og útbúa bæði ávaxta- og grænmetisbakka og á endanum vorum við farin að selja þá í verslunum .
Loks fórum við út í veisluþjónustu sem byggist á ávaxta- og grænmetisbökkunum .
" Haukur hefur tröllatrú á rekstri eins og sínum þar sem hollusta er í hávegum höfð .
" Svona fyrirtæki eiga að ganga vel .
Áfram Ísland ! " " Það er ekki nóg að halda fallega ræðu " Fyrir nokkrum misserum setti Haukur ýmsa hollusturétti á markað , í kjölfar umræðna á meðal verslunarmanna um þörf á því .
" Mig langaði að prófa að bjóða upp á góðan skyndibita ; t.d. að fólk gæti fengið sér rækjusamloku án þess að í henni væri majónes og að til væru ósykraðir mjólkurdrykkir , " segir Haukur .
Hann hætti fyrir skömmu með þessa vöru því viðtökurnar voru ekki nógu góðar .
" Þótt fólki hafi fundist þetta jákvætt héldu flestir áfram að kaupa sinn majónesbita .
" Haukur segir líka hreinskilnislega að salan á barnamatnum frá Barnavagnginum sé ekki eins góð og hann vonaði .
" Kannski finnur fólk ekki vöruna því hún er fersk og í kæli en ekki í hillum hjá öðrum barnamat .
" Gott umtal er ekki nóg , segir Haukur Magnússon .
" Ég er með tvö ný fyrirtæki , störfin eru ekki orðin mörg ennþá en reksturinn getur vaxið og dafnað .
Ef fólk er ánægt þarf það að greiða atkvæði með því að velja góða , íslenska vöru umfram aðra .
Það er ekki nóg að halda góða ræðu á tyllidögum .
" Haukur hefur rekið hollustusjoppur í um það bil eitt ár , bæði í íþróttahúsum og fyrirtækjum , en hann segir viðtökurnar valda sér vonbrigðum .
" Þetta er mjög vinsælt í Ásgarði , íþróttamiðstöðinni í mínum heimabæ , Garðabæ , en annars staðar hefur ekki gengið vel .
Það er mikið talað um að auka þurfi aðgang að hollustu , sérstaklega fyrir unglinga , en svo þegar það er gert eru viðbrögðin ekki mikil .
" 