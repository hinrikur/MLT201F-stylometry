Sú var tíðin að skjávarpar voru risahlunkar og geisluðu frá sér svo miklum hita að varla var hægt að hafa þá innan dyra .
Með tímanum hafa þeir þó minnkað mikið og komnir í þá stærð að hægt er að stinga þeim í vasann .
Það er best að byrja á að taka fram að skjávarpinn er dvergvaxinn , og þá meina ég meina dvergvaxinn : Hann er ekki nema fjórir sentimetrar á hæð , níu á breidd og ellefu á lengd .
Svo er hann líka fisléttur , rúm 400 grömm .
Hann er semsé talsvert minni en meðfylgjandi mynd og passar vel í skjala- eða tölvutösku – fyrirtaks ferðagræja .
Varpinn er með LED-ljósgjafa sem endast á 10.000 tíma hið minnsta .
Grunnupplausn er 800x600 SVGA og myndvarpamyndin getur verið 15-60 tommur .
Mesti ljósstyrkur er 100 lumen sem dugir fyrir þokkalega mynd í rökkvuðu herbergi .
Eins og sjá má af þessum tölum hentar hann vel fyrir glærusýningar , hugbúnaðarkynningu og ámóta , en miður fyrir annað .
Eins og fram kemur er myndvarpinn ekki nema um 400 grömm og passar fínt í vasann .
Maður þarf þó að hafa straumbreytinn með og straumbreytir plús rafmagnssnúra er þyngri en varpinn .
Það hefði líka verið fínt að hafa rafhlöðupakka til að geta snarað fram fartölvunni og sett upp sýningu hvar sem er .
Það væri líka fín viðbót ef hægt væri að stinga minnislykli í samband eða minniskorti og þá fyrst er maður orðinn frjáls .
Í pakkanum er þrífótur , sem er auðvitað pínulítill , straumbreytir og rekladiskur .
Það var ekki vídeósnúra í pakkanum sem ég fékk til skoðunar , en ég geri ráð fyrir að hún fylgi jafnan með ( 30 pinna snúra ) .
Hægt er að skrúfa niður fót að framanverðu , eins og sést á myndinni , en mun hentugra að hafa myndvarpann á þrífætinum .
