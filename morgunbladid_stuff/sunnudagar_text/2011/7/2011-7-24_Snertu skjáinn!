Um leið og menn komast í tæri við snertiskjái átta þeir sig á því hvað mús og lyklaborð takmarka í raun það sem hægt er að gera á tölvum og hve miklu fljótlegra væri að gera sitthvað ef maður gæti notað fingurna .
Þá skiptir maður út gamla skjánum fyrir snertiskjá , hvað annað ? Má bjóða þér aðeins ódýrari til að byrja með ? Mér skilst að vinsælasti sími á Íslandi nú um stundir sé Samsung Galaxy S II sem margir segja besta Android-símann og ýmsir besta snjallsímann yfirleitt .
Hann kostar þó sitt og þá er spurning hvort ekki sé hægt að byrja með einhvern aðeins ódýrari , til að mynda Nexus S , sem Samsung framleiðir í samvinnu við Google .
Eins og sjá má á myndinni er Nexus S svipaður Galaxy S í útliti , þ.e. eldri gerðinni , og vélbúnaður er líka áþekkur .
Hann er þó rúnnaðri , talsvert þykkari um sig og heldur þyngri .
Í hann vantar líka ýmislegt sem er í Galaxy S , hvað þá í Galaxy S II , og til að mynda er ekki í honum rauf fyrir minniskort .
Hraðinn í honum er þó fínn , enda nýjasta útgáfa af Android á honum , skjárinn í góðu meðallagi og flest hægt að gera með honum sem hægt er með dýrari símum .
HP 2310ti er ekki bara snertiskjár , hann er þrælfínn 23 " tölvuskjár með 16:9 sniði .
Grunnupplausn á honum er 1920 x 1080 dílar , skerpa 1000:1 , sjónarhorn 160° lárétt og lóðrétt , VGA-tengi og DVI-D tengi , innbyggðir hátalarar og styrkstillir framan á skjánum .
Hann er nokkuð þungur , rúm átta kíló , enda er hann heldur þykkari en hefðbundnir skjáir , 8,4 sm , 57,3 sm á breidd og 35,9 á hæð .
Það er stuðningur fyrir snertiskjái í Windows 7 og þá fyrir flest það sem menn vilja gera á slíkum skjám , eins og að draga hluti til með fingrunum , stækka myndir og síður með því að færa tvo fingur í sundur , aukinn hraði ef maður hreyfir fingurna hraðar og svo má telja .
Snertiskjáir eru þó mismunandi hvað þetta varðar og ekki skilja þeir allir slíkar snertingar , en HP 2310ti skilur allt .
Ekki er bara fínn stuðningur við snertiskjái í Windows 7 heldur er hægt að bæta við ókeypis svonefndri Touch Pack-viðbót fyrir Windows 7 og þá fylgja leikir og sitthvað með , hægt er að spila töfluleik , leika sér með fiska og bolta , skoða heimskort ýmist sem þrívíðan hnött eða sem tvívíð landakort , hægt að sýsla með myndir og svo má telja .
Stundum henta mús og lyklaborð óneitanlega betur er snertiskjár , til að mynda þegar maður er að skrifa græjuumfjöllun , en það er ótalmargt sem verður miklu þægilegra og skemmtilegra þegar hægt er að snerta skjáinn og hvern hefur ekki dreymt um að geta verið með tvær mýs í gangi í einu ? Tónlistarforrit er augljóst dæmi þar sem hægt er að nota báðar hendur og einnig ýmis myndvinnsla og teikniforrit og svo náttúrlega leikir .
