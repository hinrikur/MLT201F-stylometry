Kólumbíski fatahönnuðurinn Olga Piedrahita sýndi nýjustu fatalínu sína nýlega á tískusýningu í kólumbísku borginni Medellin .
Hönnuðurinn var í samstarfi við 15 unga hönnuði og þótti afraksturinn takast mjög vel .
Nýja línan er byggð á kvikmyndinni Fitzcarraldo eftir Werner Herzog frá árinu 1982 .
Kvikmyndin segir frá óperuunnandanum Brian Sweeney Fitzgerald sem ætlar sér að opna óperuhús í miðjum frumskógi .
Þannig mátti fyrst sjá módel sem klædd voru eins og landkönnuðir á leið inn í frumskóginn .
Næst frumskógarkonurnar sjálfar og loks hinar fáguðu og töfrandi en um leið ögrandi " Fitzcarraldo-konur " sem komnar eru til að njóta óperunnar .
Eins og sjá má er fatnaðurinn frekar víður og þægilegur en útlínurnar um leið formfastar .
Heildarútlit sýningarinnar var flott , hárgreiðslan stórar heysátur í anda fimmta og sjötta áratugarins og gleraugu af stærri gerðinni .
