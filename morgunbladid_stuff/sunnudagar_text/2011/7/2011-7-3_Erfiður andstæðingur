Bobby hló .
Erkifjandi hans Efim Geller sem hafði unnið þrjár síðustu skákir sem þeir höfðu teflt bauð nú jafntefli eftir sjö leiki þó hann hefði hvítt .
Eins og kaupin gerðust á eyrinni í þá daga , hentaði jafntefli þeim ágætlega þannig séð þarna á millisvæðamótinu í Palma í desember 1970 .
Sex efstu kæmust áfram og þeir yrðu áfram í fararbroddi .
En Bobby Fischer gaf andstæðingi ótvírætt til kynna að seint myndi hann skríða inn í hræðslubandalag með " Rússunum " : " Ég sem aldrei um jafntefli í innan við 40 leikjum , " sagði hann við Geller sem setti dreyrrauðan .
" Jæja karlinn , svo þú telur þig vera snilling " – svipurinn hvarf .
Og örlaganornirnar hófu nýjan spuna ; samanrekni stórmeistarinn frá Odessa lagði niður vopnin eftir 72 leiki .
Og Fischer vann mótið með fáheyrðum yfirburðum .
Allir frægustu skákmeistarar sögunnar hafa átt sinn erkifjanda sem af undarlegum ástæðum reyndist þeim erfiðari viðfangs en aðrir .
Á uppgangsárum sínum mátti Garrí Kasparov hvað eftir annað lúta í lægra haldi fyrir skákmanni sem var aðallega þekktur sem andófsmaður í Sovétríkjunum , Boris Gulko .
Mikhael Tal átti sér " erfkifjanda " sem fáir kannast við í dag en þegar hann lést árið 1963 skrifaði " töframaðurinn " falleg eftirmæli um Ratmir Nezhmetdinov sem vann Tal þrisvar á árunum 1957-61 .
Erkifjandi Boris Spasskís er betur þekkt stærð .
Spasskí gat ekki teflt við Anatolí Karpov , í kappskákum er staðan þar 12:1 ásamt fjölmörgum jafnteflum .
Fyrsti stórmeistari Íslendinga , Friðrik Ólafsson , komst aldrei upp með neinn moðreyk gegn Vasilí Smyslov ; þar er staðan 5:0 með sex jafnteflum .
Wisvanathan Anand vakti verulega athygli þegar hann vann óvæntan sigur á stórmótinu í Reggio Emila um áramótin 1991- ´ 92 .
Þar vann hann Kasparov með svörtu og bjuggust margir við því að hann yrði heimsmeistaranum erfiður á komandi árum .
Reyndin varð önnur .
Kasparov hafði á honum slíkt heljartak að þegar hann dró sig í hlé árið 2005 hafði hann unnið Indverjann 16 sinnum og einungis tapað þrisvar auk jafntefla .
Í HM-einvígi þeirra í New York 1995 komst Anand yfir eftir níu skákir .
Í tíundu skákinni var Kasparov eins og ljón í búri og náði að skjóta á Anand nokkkrum leikjum sem voru vandlega undirbúnir með hjálp tölvuforrita .
Fyrr á því ári hafði hann leitað í smiðju til 19. aldar skákmeistarans Evans skipstjóra : Minningarmót um Tal , Riga 1995 : Garrí Kasparov – Wisvanathan Anand Ítalskur leikur 1. e4 e5 2 .
Rf3 Rc6 3 .
Bc4 Bc5 4. b4 Bxb4 5. c3 Be7 6. d4 Ra5 7 .
Be2 ! ? Þetta var nýr snúningur á sínum tíma .
7 .
...
exd4 8 .
Dxd4 Rf6 Annar möguleiki er 8 .
...
d6 9 .
Dxg7 Bf6 9. e5 Rc6 10 .
Dh4 Rd5 11 .
Dg3 g6 12 .
O-O Rb6 13. c4 d6 14 .
Hd1 Rd7 15 .
Bh6 ! Rcxe5 16 .
Rxe5 Rxe5 17 .
Rc3 ! Öll áhersla á frumkvæðið og mun sterkara en 17 .
Bg7 Bf6 ! 17 .
...
f6 18. c5 ! Rf7 19. cxd6 cxd6 Betra virðist 19 .
...
Bxd6 en eftir 20 .
De3 + De7 21 .
Dxe7 + Bxe7 22 .
Bg7 ! er svarta staðan erfið .
20 .
De3 Rxh6 21 .
Dxh6 Bf8 22 .
De3 + Kf7 22 .
...
De7 er svarað með 23 .
Re4 o.s.frv. 23 .
Rd5 Be6 24 .
Rf4 De7 ? Tapar , 24 .
...
Bc8 var eini varnarleikurinn .
25 .
He1 ! - Dálítinn tíma tekur að átta sig á því að svartur er varnarlaus eftir þennan rólega leik og Anand gafst upp .
Helgi Ólafsson helol@simnet.is 