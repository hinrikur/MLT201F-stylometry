Fjórði heimsmeistarinn , Max Euwe , hafði gríðarleg áhrif í heimalandi sínu og jók mikið við vinsældir og virðingu skákarinnar .
Eftir að skákferlinum lauk var hann kosinn forseti FIDE en lét af embætti árið 1978 .
Jan Timman tók við sem fremsti skákmaður Hollendinga og komst í lokaeinvígi áskorendakeppninnar árin 1990 og 1993 .
Timman hefði þó aldrei átt mikla möguleika á að hreppa titilinn ef til einvígis við Kasparov hefði komið , til þess var of mikill styrkleikamunur á þeim .
Eftir hollenska meistaramótið sem lauk í vikunni með yfirburðasigri Anish Giri þykir mönnum óhætt að spá því að þessi 17 ára piltur , sem er með hollenskt ríkisfang , á rússneska móður og föður frá Nepal , eigi eftir að koma við sögu heimsmeistarakeppninnar á næstu árum .
Samanburður við Magnús Carlsen er nærtækur , en á stórmótinu í Wijk aan Zee í ársbyrjun vann Giri Magnús í aðeins 22 leikjum .
10 skákmenn tefldu í efsta flokki hollenska meistaramótsins og hlaut Giri 7 ½ v .
af 9 mögulegum .
Í 2. sæti varð Ivan Sokolov með 5 ½ v .
og síðan komu fjórir skákmenn með 5 vinninga .
Meðfram meistaramótinu fór fram fremur veikt opið mót en þar var Héðinn Steingrímsson meðal þátttakenda .
Hann var stigahæstur keppenda en hafnaði að lokum í 3. sæti með 6 ½ v .
af níu mögulegum .
Vinningatala hans var nokkuð undir ætluðum árangri .
Þetta er fyrsta mótið sem Héðinn tekur þátt í síðan á Íslandsmótinu í apríl sl. Sigurvegarar urðu heimamennirnir Manuel Bosboom og Yge Visser með 7 vinninga .
Eftir að hafa rennt yfir flestar skákir Giri undrar mann mest hversu auðveldlega hann yfirbugar andstæðinga sína .
Pilturinn á alveg sérstaklega auðvelt með að tefla .
Meiri baráttu var að finna í skákum Ivans Sokolovs sem er þekktur fyrir leggja mikið á stöðurnar .
Ivan hefur oft látið þess getið að helsti áhrifavaldur hans sé Boris Spasskí og eftirfarandi sigur hans minnir óneitanlega á þá gömlu góðu daga þegar Spasskí náði að yfirbuga Viktor Kortsnoj í ýmsum tilbrigðum drottningarbragðs : Hollenska meistaramótið 2011 ; 8. umferð : L ' Ami – Ivan Sokolov Drottningarbragð 1. d4 Rf6 2. c4 e6 3 .
Rc3 d5 4. cxd5 exd5 5 .
Bg5 Be7 6. e3 c6 7 .
Dc2 Rbd7 8 .
Bd3 Rh5 9 .
Bxe7 Dxe7 10 .
Rge2 Alþekkt en það kann að vera betra að bíða með að ákvarða stöðu riddarans og leika strax 10 .
O-O-O .
10 .
...
Rb6 11. h3 g6 12 .
O-O-O Rg7 13. g4 Bd7 14 .
Rf4 ? ! g5 ! Snarplega leikið , svartur nær að laga peðastöðuna og vinna tempó í leiðinni .
15 .
Rfe2 h5 16 .
Rg3 O-O-O 17 .
Rf5 ? Annar yfirborðskenndur leikur .
17 .
...
Bxf5 18. gxf5 Re8 ! Í anda Nimzowitch ; riddarinn stendur vel á f6 .
19 .
Hhe1 g4 20. hxg4 hxg4 21 .
Re2 Rf6 22 .
Hh1 Hh3 23 .
Hdg1 Betra var sennilega 23 .
Rf4 sem svartur getur svarað með 23 .
...
Hxh1 og 24 .
...
g3 .
23 .
...
Hdh8 24 .
Dd1 c5 25. dxc5 Dxc5 + 26 .
Kb1 Rc4 27 .
Rf4 Hh2 28 .
Hxh2 Hxh2 29 .
De1 Re5 30 .
De2 Kb8 31 .
Hc1 Dd6 32 .
Dc2 Rc6 33 .
Bf1 Erfiðleikar hvíts stafa af lélegri peðastöðu .
Hann varð að reyna 33 .
Bb5 .
33 .
...
g3 ! 34 .
Bg2 Rg4 35. fxg3 ? Ekki var auðvelt að sjá að með 35 .
De2 ! getur hvítur haldið taflinu gangandi , t.d. 35 .
...
Rxf2 36 .
Df3 Re4 37 .
Dg4 ! með gagnfærum .
35 .
...
Rxe3 36 .
Df2 De5 37 .
Ka1 Rxg2 38 .
Rxg2 d4 39 .
Hg1 d3 40 .
Hd1 De2 ! - og hvítur gafst upp .
Helgi Ólafsson helol@simnet.is 