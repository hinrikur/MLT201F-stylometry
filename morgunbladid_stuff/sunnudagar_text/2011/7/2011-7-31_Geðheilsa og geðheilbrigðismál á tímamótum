Nú er komið að lokaumfjöllun greinaflokks um geðheilbrigðismál .
Umfjöllunin hefur verið yfirgripsmikil þar sem reynt hefur verið að ræða við sem flesta aðila sem koma jafnframt úr ólíkum áttum .
Það er því við hæfi að fjalla um stefnumótun í þessari lokagrein en vandasamt er að halda utan um málaflokk af þessari stærðargráðu .
Hallur Már hallurmar@mbl.is Undanfarnar vikur hefur verið fjallað vítt og breitt um geðheilbrigðismál .
Margir viðmælenda hafa sett fram beitta gagnrýni á hvernig málum er háttað í geðheilbrigðismálum í dag .
Þó ýmislegt bendi til að vandinn fari stækkandi og staða efnahagsmála eigi eftir að auka verulega á hann , er þó huggun í því hversu víða er unnið gott og óeigingjarnt starf í þágu þeirra sem þjást af völdum geðraskana .
Allir eru þó sammála um að hægt sé að gera betur .
Í þessum hluta verður m.a. hugað að málefnum sem lúta að því hvernig haldið er utan um málaflokkinn í heild sinni .
Það er ekki einfalt mál að halda utan um hvernig er tekið á þeim innan kerfisins þar sem vandinn er svo fjölþættur .
Geðheilbrigðismál eru í eðli sínu huglæg sem gerir umræðuna eldfima .
Þeir sem starfað hafa lengi innan kerfisins hafa öðlast reynslu sem eðlilegt er að nýtist til aðlögunar í kerfinu .
Það er þó ekki auðsótt að breyta kerfi af þessari stærðargráðu og því síður eru allir sammála um hvar breytingarnar eigi að fara fram .
Á tímum niðurskurðar sem kemur niður á öllum sviðum kerfisins verður baráttan um hvaða leiðir séu farnar í geðheilbrigðismálum því oft býsna hörð .
Eftir að hafa rætt við fólk á fjölmörgum stigum kerfisins ( sum viðtöl náðu t.a.m. ekki inn í sjálfa umfjöllunina ) hefur líklega ekkert orðið jafn skýrt og umfang málaflokksins og hvernig hann varðar alla einstaklinga samfélagsins .
Úrræðin gagnvart vandanum eru því fjölþætt og fara fram á ótal mismunandi stöðum .
Athyglisvert er að heyra hvernig Héðinn Unnsteinsson sérfræðingur í stefnumótun á þessu sviði , lýsir því hvernig skortur á yfirsýn dragi í raun úr getu kerfisins til að takast á við vandann sem fáum dylst að fer vaxandi .
Umræðan nauðsynleg Það sem allir eru þó sammála um er hvernig þarf að gera umræðuna sýnilegri og markvissari .
Í viðtali við Unni Kristínu Sveinbjarnardóttur um síðustu helgi kom skýrt fram hvernig umræðunni um átröskun hefur verið ábótavant .
Í viðtali við Ólaf Þór Ævarsson kemur að sama skapi fram hvernig umræða um geðheilsu aldraðra gæti stuðlað að framförum .
Það er líka skýrt að hún þarf að vera í kröftugum fjölmiðli þar sem ólíkar raddir fá að heyrast .
Þannig er hægt að styðja umræðuna í samfélaginu og smám saman draga úr fordómum sem dyljast víða .
Viðbrögð lesenda hafa verið mjög sterk og ljóst að þörfin hefur verið rík .
Því verður fróðlegt að sjá hvaða áhrif sýningar á sjónvarpsþáttunum Heimsenda hafa á umræðuna í samfélaginu .
En listin hefur oft orðið til þess að vekja fólk til umhugsanar í þessum málum .
Enginn vafi er á því að umræðan þarf að halda áfram og ótal sjónarmið náðu ekki að birtast í umfjölluninni .
Jákvæð sálfræði er dæmi um hvernig hægt er að líta geðheilsu öðrum augum en vanalega er gert .
Innan greinarinnar eru t.a.m. gerðar vísindalegar rannsóknir á hamingju og velferð sem er kærkomin stefnubreyting .
Jákvæð sálfræði Síðastliðinn áratug hefur orðið vakning í jákvæðri sálfræði .
Nýlega var stofnað Félag um jákvæða sálfræði .
Hrefna Guðmundsdóttir félagssálfræðingur , formaður þess , segir ekki síður mikilvægt að skoða heilbrigði en óheilbrigði .
" Jákvæð sálfræði lítur á mannlega styrkleika sem ættu að hjálpa okkur að nýta kosti til að takast á við veikleika .
Hingað til hefur áherslan að miklu leyti verið lögð á lyf og segja má að ákveðið úrræðaleysi hafi ríkt .
Það er því góð viðbót að skoða hvað einkennir líf þeirra sem eru hamingjusamir eða farsælir og hvað skapar vellíðan .
Rannsóknir hafa verið gerðar á samfélögum þar sem hamingja mælist vel .
Niðurstöðurnar benda til þess að lýðræði , gagnsæi , aðgengi að upplýsingum og menntun ásamt jafnrétti séu stærstu áhrifaþættir í hamingju þjóða .
Grundvallarþarfir hafa vissulega mikið að segja en umfram það skipta þættir á borð við félagsleg tengsl og virkni mestu máli .
Hér á Íslandi eru þessi tengsl yfirleitt góð sem skýrir góða útkomu okkar í rannsóknum .
" Vantar yfirsýn í málaflokk geðheilbrigðis Héðinn Unnsteinsson er sérfræðingur á sviði stefnumótunar með sérhæfingu í geðheilbrigðismálum .
Hann hefur tekið virkan þátt í vinnu innan málaflokksins bæði hér heima , þar sem hann átti frumkvæði að Geðræktarverkefninu og hafði umsjón með framkvæmd þess , en einnig erlendis sem sérfræðingur hjá Alþjóðaheilbrigðisstofnuninni ( WHO-EURO ) .
Þar tók hann m.a. þátt í að skapa Helsinki-sáttmálann sem íslensk stjórnvöld skrifuðu undir á ráðstefnu árið 2005 .
Héðinn segir sáttmálann skiptast í tvo hluta ; yfirlýsingu og aðgerðaráætlun sem 53 ríki skrifuðu undir .
" Hugmyndin við gerð sáttmálans var sú að notendur , aðstandendur kæmu auk geðheilbrigðisyfirvalda og fræðimanna að gerð skjals þar sem grundvallarhugmyndir og áherslur í geðheilbrigðismálum fengjust viðurkenndar .
Úr því urðu tólf grundvallaratriði sem voru hryggjarstykki beggja skjalanna .
Aðildarlöndum WHO-EURO var uppálagt að hafa þau til hliðsjónar er kæmi að mótun stefnu geðheilbrigðismála .
Jón Kristjánsson , þáverandi heilbrigðisráðherra , skrifaði undir sáttmálann og aðgerðaráætlunina .
Sáttmálinn er ekki lagalega bindandi og því er ekkert sem skyldar ríkin til að fara eftir honum .
Það næsta sem gerðist var að þessi plögg voru þýdd , síðan þá hefur því miður engin formleg vinna farið í að fylgja áætluninni eftir .
" Væri geðráð lausnin ? Eftir stendur að enginn ber ábyrgð á því að fylgja þessum 12 áherslum Helsinki-sáttmálans eftir út í kerfið .
Hugmyndir Héðins ganga út á að sett væri á laggirnar geðráð sem hefði yfirsýn yfir þennan stóra málaflokk .
Þannig væri hægt að fylgjast með því hvort ólík mál sköruðust og ábyrg heildarsýn fengist á geðheilbrigðismál .
" Fyrir þessu eru fyrirmyndir t.d. í Kanada , Ástralíu og á Nýja-Sjálandi .
Þetta myndi tryggja að allir limirnir dönsuðu eftir sama höfði .
Landlæknisembættið , Lýðheilsustöð , Heilsugæslan og stofnanir á borð við spítala eru öll að vinna í þessum málum en að mínu viti vantar yfirsýn sem gæti sparað háar fjárhæðir .
Í þessum eins og öðrum málaflokkum háir aðskilnaður á milli málaflokka og kerfa okkur þar sem engin heildarstefna er til staðar .
Á sínum tíma voru miklar vonir bundnar við Helsinki-sáttmálann og bæði skjölin eru að flestra dómi mjög góð .
Eftir að hafa unnið að geðrækt-arverkefninu sem var samstarf opinberra aðila og einkaaðila , framkvæmt undir merkjum frjálsra félagasamtaka hér um árið veit ég að hægt er að fá fólk úr ólík-um geirum til að vinna saman á þennan hátt .
Eins og staðan er núna vinnur þetta fólk ekki nægilega vel saman .
" Straumhvörf " Á árunum 2005-2006 voru þó stigin stór skref í málefnum geðfatlaðra .
Það var gert þegar 1 milljarður var tekinn af því fé sem fékkst fyrir sölu Símans og á móti komu 500 milljónir úr framkvæmdasjóði fatlaðra .
Þessir peningar voru settir í Straumhvarfa-verkefnið sem miðaði að því að koma fólki út af stofnunum og í studda búsetu .
Aðgerðin var algerlega að frumkvæði Árna Magnússonar , þáverandi félagsmálaráðherra , og Ragnhildar Arnljótsdóttur ráðuneytisstjóra .
Samkvæmt stefnu í málefnum geðfatlaðra hefði í raun átt að fylgja þessu betur eftir með því að efla jafnframt virkni , endurhæfingu og menntun .
En það að koma 136 einstaklingum að nýju út í samfélagið var mikill áfangi .
Ekki hefur verið unnið frekar að málinu og nú bíða 17 einstaklingar inni á Kleppi eftir búsetuúrræðum þar sem frekari fjárveitingar hafa ekki fengist til að fylgja þessu eftir .
Á sama tíma fluttist málaflokkurinn yfir til sveitarfélaganna sem er jákvætt en flækti málið .
" Þörfin eykst Héðinn hefur , eins og þeir sem hefur verið áður rætt við í greinflokknum , miklar áhyggjur af þeim farvegi sem málaflokkurinn er í .
Ekki síst vegna þess hvernig útlitið er í atvinnumálum .
" Í ljósi efnahagsástandsins og atvinnuleysis og þegar höfð er hliðsjón af finnsku reynslunni er alveg ljóst að ungu fólki sem á við geðraskanir að glíma mun fjölga .
Eftir því sem líður á kreppuna bendir allt til að fólk sem er á jaðrinum nú muni margt fá einhverskonar greiningu og jafnvel enda á örorku af völdum vanvirkni .
Finnar sáu t.d. tvöföldun í örorku af völdum geðraskana hjá ungmennum nokkrum árum eftir að kreppunni þar lauk .
" Við erum alltaf að slökkva elda Héðinn er sammála því að atvinnuuppbygging ætti að vera í forgangi hjá yfirvöldum .
Samt sem áður segir hann að stefna sem miðar að því að vinna fram í tímann ekki síður en að bregðast við þeim vandamálum sem hrjá okkur nú sé nauðsynleg .
" Við þurfum að sinna heilsueflingu og forvörnum ekki síður en meðferð og endurhæfingu .
Atvinnuuppbygging gæti í þessum skilningi verið skilgreind sem samfélagsforvörn .
Eftir að hafa verið innan stjórnkerfisins í átta ár er ég sannfærður um að ávallt er hægt að gera betur .
Þess vegna er erfitt að vita af yfirlýsingunni sem var samþykkt án þess að markvisst væri unnið meðhana .
Við erum að vinna samkvæmt sömu eða svipuðum markmiðum og við höfum lengi verið að vinna og þokumst lítt nær þeim .
Eftir stendur þversögnin um að örorka af völdum geðraskana aukist á sama tíma og úrræðum fjölgi og lyfjanotkun aukist .
" Til hvers að gera samþykktir " Að mínu viti væri staðan betri ef unnið væri samkvæmt heildarsýn í þessum málum líkt og þeirri sem birtist í sáttmálanum .
Hugmyndafræðin á bak við það var mjög víðtæk og náði til ólíkra þátta á borð við hlutverk heilsugæslunnar , þörf fyrir hæft starfsfólk , fjárþörf og fordóma .
Eins og komið hefur fram að undanförnu er það upplifun fjölmargra sem starfa í grasrótarstarfinu að ekkert hafi breyst .
Því miður er það þannig aðgerðir eru of margar og of flóknar .
Áætlanir eru gerðar á mismunandi stöðum innan stjórnkerfisins og án tenginga við fjárveitingar .
Afleiðingin er ósamræmi , of hátt flækjustig í litlu landi og skortur á eftirfylgni og framkvæmdum .
Almennt má þó segja að stefnumarkandi skjalið Ísland 2020 veki vonir .
" Skýr markmið Héðinn segir að þörf sé á stefnu , markmiðssetningu og aðgerðalista .
" Þá er grunnlína dregin um stöðuna sem er uppi og ákveðið hvert skal stefnt og hvaða leiðir á að fara .
Setja þarf hlutlæg markmið sem hægt er að mæla hvernig tekst að ná .
Ef þessi atriði liggja skýrt fyrir næst árangur í stefnumótun .
Fjármagn til aðgerða er náttúrlega forsendan fyrir aðgerðum í þessu eins og öðru .
Hér gildir að gera minna en gera það vel .
Við höfum of oft sett okkur markmið í viðtengingarhætti sem miða að því gera bót á hinu og þessu en aldrei er farið eftir því .
Alltof mörg teymi eru aðvinna að sama markmiðinu og hlutverk þeirra skarast .
" Þverfagleg markmið Þegar Héðinn vann innan heilbrigðisráðuneytisins átti hann frumkvæði að því að kalla saman 13 manna þverfaglegt , óformlegt geðráð .
Afrakstur þeirrar vinnu var sjö grundvallarmarkmið sem byggjast á Helsinki-sáttmálanum og geðheilbrigðissamningi ESB en með íslenskumáherslum .
Þau eru : 1 .
Efling geðheilbrigðisþjónustu innan heilsugæslunnar .
2 .
Efling geðræktar og vitund um mikilvægi góðrar geðheilsu 3 .
Aðlögun sérhæfðrar geðþjónustu innan stofnana að samfélagsnálgun 4 .
Vinna á fordómum , mismunun og félagslegri einangrun 5 .
Bataferli og valdefling ( varðarréttindi og þjónustu til sjúklinga ) 6 .
Bæta geðheilbrigði jaðarhópa og viðkvæmra lífsskeiða ( t.d. fangar og innflytjendur ) 7 .
Trygging fjárveitinga á grundvelli viðurkenndra þarfa Ef markmiðunum ásamt undirmarkmiðum yrði markvisst fylgt eftir vill Héðinn meina að hægt væri aðsnúa þróuninni við .
" Geðheilbrigðisþjónustan snýst of mikið um að bregðast við vandamálum en hægt væri að stýra vandanum mun betur og þar af leiðandi draga úr honum ef heildarsýnin væri skýrari og samvinnan meiri .
" Málefni aldraðra og aðstandenda gleymast Það er ekki eðlilegt að aldraðir einangrist með tilheyrandi depurð og kvíða .
Oft tekur fólk að drekka of mikið sem er vaxandi vandamál .
Þarna skiptir fræðsla miklu máli og lyf hjálpa í mörgum tilfellum .
Vandamálið er hinsvegar að fólk leitar sér ekki hjálpar og gjarnan er það heilsugæslan eða læknar annars staðar sem eru glöggir og hvetja það til þess .
Ólafi Þór Ævarsson er geðlæknir með doktorsgráðu í geðrænum vandamálum aldraðra en vann áður með erfiða geðsjúkdóma hjá ungu fólki og endurhæfingu bæði á Íslandi og í Svíþjóð og tók þátt í uppbyggingu á samfélagsþjónustu fyrir geðsjúka .
Um tíma var Ólafur ráðgefandi sérfræðingur í heilbrigðisráðuneytinu og stofnandi og stjórnarformaður ÞÚ GETUR ! sjóðsins .
Viðamikill vandi " Á seinni árum hef ég fengið vaxandi áhuga á skipulagi geðheilbrigðisþjónustu og forvörnum .
Geðsjúkdómar hafa mikil áhrif á lífsgæði einstaklinga , fjölskyldna og samfélagið allt .
Það er ekki einungis vanlíðanin sjálf sem truflar heldur líka áhyggjur af vinnu og fjárhag ásamt einangrun .
Margir hafa áhyggjur af framtíðinni og getu sinni til að taka þátt í námi og vinnu .
Vitað er að í einni af hverjum fjórum fjölskyldum er a.m.k. einn sem þjáist af geðrænum einkennum og álag á ættingja og fjölskyldur þeirra er mikið .
Truflun verður á fjölskyldulífi og áhrif á fjárhag fjölskyldu er mikill .
Umönnun og stuðningur tekur mikinn tíma og veruleg þörf er fyrir aukinn stuðning við aðstandendur geðsjúkra .
Meðferðarferlið er oft mjög skýrt hvað varðar líkamlega sjúkdóma hinsveg- ar verður allt óljósara þegar kemur að andlegu sjúkdómunum og þetta eykur á vanlíðan aðstandenda og sjúklings .
Það þarf að auka stuðning og fræðslu við aðstandendur og veita þeim yfirsýn um hvaða meðferð og stuðningur er í boði .
" Þarf að hafa yfirsýn " Hlutverk stjórnvalda er að mynda stefnu um þjónustuna og ramma utan um kostnað .
En þau mættu í meira mæli gera heilsuhagfræðilegar athuganir til stýringar fjárveitinga og þjónustutilboða og til að meta árangur .
" Ólafur Þór segir að sá kostnaður sem hlýst af geðsjúkdómum sé mun meiri en af flestum öðrum sjúkdómsflokkum .
Stærstur hluti kostnaðarins er vegna vinnutaps og örorku sem er mun meiri en kostnaður við meðferð sem sýnt hefur verið fram á að sé innan við 15% .
Af því leiðir að nýting á þekkingu heilsuhagfræðinga er nauðsynleg til að fá betri yfirsýn og sýna fram á þann mikla fjárhagslega ávinning sem hægt er að ná , með því að leggja fjármuni í þjálfun , eflingu , endurhæfingu og starfsþjálfun .
" Sérhæfinguna í geðheilbrigðismálum telur Ólafur vera af hinu góða , sérstaklega hvað varðar alvarlegri geðsjúkdómana .
Hann segir að í heilsugæslunni sé mikil þekking og geta til að sinna algengustu geðröskunum sem herja á okkar samfélag .
" Vandamálið þar er að heilsugæslulæknar hafa ekki tíma til að sinna þessu .
" Víða er unnið gott starf Ólafur telur þó margt jákvætt í þessum málum , t.a.m. það að nýtt ráðuneyti sé tekið við heildarmálaflokknum .
" Aukin meðferð úti í samfélaginu er jafnframt mikilvæg og víða er unnið gott starf í endurhæfingu sem jafnast fyllilega á við það besta sem gerist í heiminum .
Víða úti á landi eru t.d. frábær sambýli og mjög fjölbreytt úrræði eru í boði .
Þannig að það þýðir ekki bara að segja að við stöndum okkur illa .
" Hann segir jafnframt að ennþá veki fátt meiri ótta en geðveiki .
" Það er tími til kominn að ræða opinskátt um veikindin og segja sögur þeirra sem þjást .
Það er líka mikilvægt að segja sögur þeirra sem sigruðu í baráttunni við geðveikina því þeir eru margir og kraftaverkasögurnar áhrifaríkar .
Það er alltaf von og meðferðarúrræðin verða betri og öflugri með degi hverjum .
" Málefni aldraðra " Við erum alltaf að verða eldri og þá verða algengustu sjúkdómarnir kvíði og þunglyndi .
Tíðnin eykst verulega þegar fólk hættir að vinna svo eru ýmsir álagspunktar sem koma þegar fólk missir maka og vini .
Ofan á þetta bætist svo skert líkamleg geta og sjúkdómar á borð við Alzheimer .
Þannig að engan skyldi undra að tíðni sjálfsvíga aukist á þessum árum .
Það er ekki eðlilegt að aldraðir einangrist með tilheyrandi depurð og kvíða .
Oft tekur fólk að drekka of mikið sem er vaxandi vandamál .
Þarna skiptir fræðsla miklu máli og lyf hjálpa í mörgum tilfellum .
Vandamálið er hinsvegar að fólk leitar sér ekki hjálpar og gjarnan er það heilsugæslan eða læknar annars staðar sem eru glöggir og hvetja það til þess .
Þetta er gott dæmi um hvernig umræða gæti hjálpað þar sem úrræðin væru til .
Fólk er oft að leita sér aðstoðar við einhverjum öðrum vandamálum þegar hinn raunverulegi vandi liggur í geðinu .
Allt of oft lítur það svo á að þetta sé eðlilegur hluti af öldrun þegar það er alls ekki svo .
Miklar áherslubreytingar ekki í farvatninu Sveinn Magnússon er skrifstofustjóri velferðarmála hjá velferðarráðuneytinu sem varð til á dögunum .
Margir binda miklar vonir við að hið nýja ráðuneyti muni skila markvissari geðheilbrigðisþjónustu .
Sveinn segir að þessar nýju áherslur séu ekki farnar að skila sér af fullum krafti .
" Nú stendur yfir vinna að gerð nýrrar heilbrigðisáætlunar sem gildir væntanlega tíu ár fram í tímann og samkvæmt henni verður unnið þegar hún verður samþykkt af Alþingi .
Málaflokkur geðheilbrigðis mun falla inn í þá vinnu og stefnan er vanalega sú að heildarstefnumótunin gildi á mjög víðum grundvelli .
Við erum að vinna að svipuðum markmiðum og við höfum gert lengi og erum á sömu línu og önnur vestræn ríki .
Sett eru mælanleg markmið og auknar áherslur eru lagðar á þá þætti sem reynst hafa vel .
" Hann segir að í engum sjúkdómaflokki sé þannig haldið á málum að einhvers staðar sé sérstakur aðili á borð við geðráð sem hafi heildaryfirsýn yfir hvernig tekist sé á við sjúkdóminn .
" Hugmyndin um að setja á fót sérstakt geðráð er ein af mörgum sem hefur komið upp í málflokknum en ekki náð lengra .
Slík ráð voru til í öðrum málaflokkum en hafa lagst af .
Almennt er sú krafa þó gerð til stjórnsýslunnar að hún sé sem einföldust .
Miðlæg stjórnun hefur að sjálfsögðu mikla kosti en jafnframt galla og margir sætta sig illa við að lúta slíkri stjórn .
Innan ráðuneytisins eru svo mismunandi tengiliðir sem hafa einstök mál á sínum höndum , t.a.m. fjármál eða gæðamál og þeir eru í sambandi við fólk sem starfar á vettvangi .
" Þarf að efla heilsugæsluna " Sú stefna hefur verið tekin að halda málunum að sem mestum hluta innan heilsugæslunnar .
Á því stigi á að leysa sem flest vandamál og geðheilbrigðismálin ekki síst .
Þar er tvímælalaust styrkingar þörf .
Ýmislegt hefur verið gert til að efla getu hennar í að takast á við geðheilbrigðismál .
Ýmis tilraunaverkefni hafa farið af stað t.a.m. í veitingu sálfræðiþjónustu .
Allir eru sammála um að þetta sé rétta leiðin , en þróunin takmarkast sem stendur af fjárveitingum .
Læknar þyrftu að hafa rýmri tíma til að sinna geðrænum vandamálum en best væri að koma sálfræðimenntuðu fólki á vettvang .
Tilraunir með það hafa verið gerðar á Ísafirði , Austurlandi og á Suðurlandi og hafa gefið góða raun .
Sveinn segir að reynt hafi verið að bregðast við hruninu t.a.m. með því að setja á fót móttöku sem reyndist ekki mikið sótt .
" Við reynum bara að vera vakandi fyrir ástandinu og bregðast við því eftir bestu getu .
" Við erum í góðum farvegi " Geðheilbrigðissviðið hefur tekið miklum breytingum og sem betur fer erum við nú laus við mikið af stofnunum og þjónustan er meira úti í samfélaginu .
Að sjálfsögðu er hægt að gera betur og ég tel okkur vera á þeirri leið .
Þetta er í takt við Helsinki-sáttmálann frá 2005 og allir eru sammála um að hann sé mjög góður .
Hann staðfesti vissa viðhorfsbreytingu og nálgun sem verið er að fara eftir alls staðar í Evrópu þar sem fólk hefur verið fært út af stofnunum og þjónustan hefur verið færð inn út í samfélagið .
Skiljanlega eru margir óþolinmóðir en við erum bara að vinna með það sem við höfum .
Að mínu mati er þó lítill ágreiningur innan málaflokksins þar sem samfélagslegir þættir eru viðurkenndir sem orsakavaldar , hinsvegar höfum við úr litlu að spila .
" Sveinn segir að lengi hafi verið vakað yfir notkun á lyfjum og vel hafi verið fylgst með því hvað sker sig úr í þeim efnum .
" Ég tel að í þeim aðgerðum sem beitt hefur verið til að draga úr kostnaði við notkun geðlyfja hafi verið beitt aðferðum sem lengi hafa verið viðhafðar í sambandi við lyfjanotkun almennt , frekar en að beita óreyndum skyndiákvörðunum .
Þetta hefur mun frekar gerst hægt og bítandi og hér hefur verið vel verið fylgst með notkun lyfja .
" Heilsugæslan sinnir stærstum hluta vandans Gerður Aagot Árnadóttir er heimilislæknir í Garðabæ en er jafnframt formaður Landssamtakanna Þroskahjálpar .
Hún hefur sem heimilislæknir mikla reynslu af meðhöndlun geðraskana en hún hefur jafnframt unnið að þróun geðheilbrigðisþjónustu við fólk með þroskahamlanir .
Gerður segir stóran hluta af þeim málum sem koma inn á borð hjá heilsugæslunni hafa með geðheilsu að gera og að starf heimilislækna á þessu sviði sé of oft vanmetið .
" Fólk getur verið að takast á við erfið vandamál eða áföll og það þarf stuðning við þau .
Þá kemur einnig fólk með mjög erfiða króníska geðsjúkdóma og margt fólk með flókinn vanda er til meðferðar innan heilsugæslunnar .
Þetta er því stór hópur .
Það sem okkur hefur vantað er að vissu leyti tími þar sem stuðningsmeðferð í viðtölum er tímafrek .
Tímarnir eru þó sveigjanlegir og ef okkur finnst þörf á getum við bókað tvöfaldan tíma og enginn fer að henda fólki út þó að tíminn sé formlega liðinn .
Margir heimilislæknar hafa kynnt sér hugræna atferlismeðferð og stunda hana upp að vissu marki .
Það sem skortir þó tilfinnanlega er að bjóða upp á sálfræðiþjónustu en hún er að sjálfsögðu ekki greidd af almannatryggingakerfinu .
Það er því töluverður hópur af fólki sem hefur ekki haft ráð á þeirri þjónustu .
Það sem kannski vantar í samfélaginu er betra aðgengi að niðurgreiddri sálfræðiþjónustu .
Fólk vill leita með þennan vanda til heilsugæslunnar og þarna væri hægt að gera gríðarlega góða hluti .
Staðan er bara sú að það hefur verið skorið svo gríðarlega mikið niður .
Við gætum gert miklu betur og allir sjá heilsugæsluna sem lausn við allskyns vanda .
Samt sem áður er þar skorið mest niður sem verður að teljast algjörlega galin aðferðafræði .
" Tilraunir með sálfræðiþjónustu " Fyrir nokkrum árum var haldið námskeið í hugrænni atferlismeðferð fyrir heimilislækna af sálfræðingum á geðdeild LSH .
Þá komu einnig sálfræðingar frá LSH og buðu upp á hópmeðferð í hugrænni atferlismeðferð á nokkrum heilsugæslustöðvum og heimilislæknar sáu um að vísa sjúklingum til þeirra .
Í báðum tilfellum var um mjög vel heppnaðar aðgerðir að ræða .
Þetta er ódýr og mjög gagnleg aðferðafræði sem því miður hefur ekki orðið framhald á .
Langstærsti geðheilbrigðisþjónustunnar er í heilsugæslunni þó ekki sé mikið talað um það .
Líklega má segja að stundum séum við að skrifa út of mikið af lyfjum , þegar sumt fólk þyrfti á markvissri sálfræðimeðferð að halda sem er ekki í boði .
Þá þarf að nota lyfin sem eru ódýr og mjög gagnleg í mörgum tilfellum og geta hjálpað fólki að takast á við vandann sem það stendur frammi fyrir .
Þá myndast oft mun betri grundvöllur til að vinna á hinu raunverulega vandamáli sem fólk glímir við .
" Þjónusta við börn Gerður segir að heilsugæslan sinni mikilli þjónustu við börn og unglinga .
" Á nokkrum stöðvum hefur verið komið fyrir teymum bæði á höfuðborgarsvæðinu og úti á landi .
Þar er unnið bæði fyrirbyggjandi starf og meðferðarstarf .
Það hefur ekki vantað upp á greiningarnar en það sem hefur vantað er meðferð .
Sálfræðingar hafa verið ráðnir inn í heilsugæsluna til að sinna henni í samvinnu við heimilislækna en það vantar bara miklu meira .
Eftir þessu hefur verið kallað í mörg ár af því að við vitum hversu árangursríkt starfið er og ekki síst með tilliti til forvarna .
Þar er unnið með skólum og nærumhverfi barna og tekist er á við vandann áður en hann verður óyfirstíganlegur .
Þessu starfi á að hlúa að en það hefur ekki verið gert .
" Geðheilbrigði og þroskahömlun Eitt af því sem Gerður hefur sinnt í starfi sínu hjá Þroskahjálp er staða geðheilbrigðismála á meðal fólks með þroskahamlanir .
" Þetta er einn af þessum hópum samfélagsins sem verða útundan .
Á meðal fólks með einhverfu eða þroskahömlun er hærri tíðni geðraskana .
Á meðal einhverfra er þráhyggja og áráttukennd hegðun eitt af greiningarmerkjunum og tengist kvíða .
Einkenni geðraskana koma oft fram á annan hátt hjá þessum einstaklingum og þeir eiga minni möguleika á að tjá sig um það hvernig þeim líður .
Í gegnum tíðina hefur þunglyndi eða kvíði verið tengt fötluninni og ekki verið álitið sjálfstætt vandamál .
Við höfum upp á síðkastið verið í samvinnu við Pál Matthíasson og geðdeildina á Landspítalanum vegna þess að sérhæfingin sem þarf til að kljást við þessi vandamál er mjög mikil .
Nú er verið að þróa samstarf við göngudeildina á Kleppi þar sem mjög áhugavert starf er unnið .
Stærsti hluti þessa hóps fær þó sína þjónustu hjá heilsugæslunni .
