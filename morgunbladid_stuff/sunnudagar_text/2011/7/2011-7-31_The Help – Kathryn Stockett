Efst á bókalistanum í New York er bókin The Help eftir Kathryn Stockett .
Stockett hefur margoft sagt að það sé tvennt sem sé mikilvægast fyrir rithöfund og það sé seigla og leiðbeinandi .
Hún sagði að seiglan væri henni í blóð borin en leiðbeinandann sinn hefði hún ekki fundið fyrr en hún hitti Alexöndru Shelley .
Í nýjustu bók sinni sem selst á fullu vestanhafs um þessar mundir er fjallað um þrjár venjulegar konur sem eru um það bil að fara að stíga óvenjuleg skref í lífi sínu .
Hin 22 ára Skeeter er nýkomin heim eftir útskrift og þótt hún sé með prófgráðu , þá er árið 1962 , staðurinn er Mississippi og mamma hennar verður ekki ánægð fyrr en hún er komin með hring utan um fingurinn .
Venjulega myndi Skeeter finna huggun hjá Constantine en hún er horfin og enginn vill segja henni hvert hún hefur farið .
Aibileen er þeldökk þerna , skynsöm kona sem er að ala upp sautjánda hvíta barnið .
Eitthvað hefur breyst innra með henni eftir að hún missti sinn eigin son , sem dó vegna vangár hvítra yfirmanna hennar .
Hún sér um uppvöxt hvítu stúlkunnar þótt hún óttist að hvorugrar þeirra bíði góð örlög .
Minny , er besti vinur Aibileen .
Hún eldar vel en er svo kjaftfor að hún er alltaf að missa vinnuna .
Hún er hrædd um að missa nýju vinnuna sína , en yfirmaðurinn hennar er með sitt eigið leyndarmál .
Þessar ólíku konur eiga eftir að sameinast í óvæntu verkefni sem kemur þeim öllum í hættu .
Því að þær eru allar að kafna í kröfum samfélagsins og þeim reglum sem það setur þeim , stundum eru reglur settar til að brjóta þær .
