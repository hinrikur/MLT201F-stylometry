Ragnheiður Skúladóttir lætur formlega af störfum sem deildarforseti leiklistar- og dansdeildar Listaháskóla Íslands 31. júlí nk. Ragnheiður lauk stúdentsprófi frá Kvennaskólanum í Reykjavík 1986 .
Hún stundaði leiklistarnám við leiklistardeild Háskólans í Iowa og lauk þaðan BA-prófi 1991 .
Haustið 1993 hóf hún framhaldsnám við Minnesota-háskóla í Minneapolis og lauk þaðan meistaraprófi ( MFA ) vorið 1996 .
Áður en Ragnheiður tók við starfi deildarforseta starfaði hún við kvikmyndadeild háskólans í Syracuse í New York-ríki þar sem hún kenndi námskeið í kvikmyndaleik og kvikmyndaleikstjórn .
Hún hefur starfað sem leikari , bæði í New York og Minneapolis , auk þess sem hún vann með nemendum í grunn- og framhaldsskólum að ýmsum leiklistar- og kvikmyndaverkefnum .
Ragnheiður , sem kom að undirbúningi stofnunar leiklistardeildarinnar , hefur verið deildarforseti hennar allt frá stofnun .
Í hennar tíð voru tvær nýjar brautir stofnaðar , þ.e. samtímadans og fræði og framkvæmd .
, , Þegar ég tók við starfi deildarforseta fór ég að athuga hvernig væri hægt að víkka út leiklistarnámið og komst að þessari niðurstöðu að stofna námsbrautina fræði og framkvæmd , " segir Ragnheiður Skúladóttir , fráfarandi deildarforseti leiklistar- og dansdeildar Listaháskóla Íslands .
, , Þetta gerðist árið 2005 , en á sama tíma bættist dansbrautin við .
Þannig að þetta er búið að vera mikið uppbyggingarstarf .
Með tilkomu þessara brauta varð gífurleg breyting á náminu og hefur haft í för með sér að myndast hefur góð breidd innan deildarinnar .
Leiklistarnámið byggist á gamalgrónum aðferðum , sem rekja má allt aftur til 19. aldar , en hefur að vísu þróast með tíð og tíma .
Í Fræði og framkvæmd er námið meira byggt upp á samtímafræðum sem eiga við 20. og 21. öldina .
Því verður samtalið milli leikaranna og þeirra sem nema fræði og framkvæmd mjög skemmtilegt .
Leikararnir berjast , á stundum , fyrir hefðbundnari viðhorfum , en dansinn og fræði og framkvæmd koma með þetta samtímaviðhorf og þetta myndar skemmtilegt og frjótt samtal , " segir Ragnheiður .
Mikil námsgæði , , Þegar við hrintum af stað námsbrautinni , fræði og framkvæmd , óraði okkur ekki fyrir því að áhrifin ættu eftir að verða svona mikil á íslenskt sviðsamfélag , " segir Ragnheiður og nefnir í því tilliti hópana Kviss búmm bang og 16 elskendur , en þessir hópar eru báðir runnir undan rifjum fræði og framkvæmdar .
, , Báðir þessir hópar eru að vinna á jaðrinum og koma með nýja sýn inn í íslenskt leikhús , og mér finnst það frábært .
" Þegar Ragnheiður tók við starfi deildarforseta sagði hún í samtali við Morgunblaðið árið 2000 að meginverkefni hennar í starfinu væri að koma náminu á sama stall og sambærilegar háskóladeildir í löndunum í kringum okkur .
Ragnheiður segir að því markmiði hafi verið náð að mestu leyti .
, , Ég held að ég geti alveg sagt , án þess að roðna , að gæðalega séð standi leiklistar- og dansdeildin jafnfætis samsvarandi deildum á alþjóðavettvangi .
Auðvitað eru einhverjir hlutir sem við þurfum að bæta , en samstarfsskólar okkar hafa verið að líta til okkar t.d. í tengslum við námsbrautina fræði og framkvæmd , sem þótt hefur framsækin braut .
Þó að ennþá sé óunnin vinna við að gera umhverfið fyrir nýútskrifaða listamenn vænlegra þá hafa nemendurnir , sem koma úr leiklistar- og dansdeildinni , miklu fleiri tækifæri heldur en þegar við vorum bara að útskrifa leikara .
Listaháskólinn er eini skólinn sem kennir á fræðasviðinu listir á Íslandi þannig að við erum í rauninni ekki í neinni samkeppni við aðrar íslenskar stofnanir á þessu sviði .
Þetta getur verið svolítið hættulegt , en við höfum verið mjög vakandi fyrir því að sofna ekki á verðinum .
Ég tel að við höfum tryggt það með því að vera stöðugt að sækja þessi erlendu áhrif með því að fá hæfustu erlendu kennarana til okkar .
Með þeim höfum við hlotið mikið aðhald og eignast góða samtals félaga .
" Mikilvæt viðfangsefni " Það viðfangsefni sem er að mínu mati mest áríðandi fyrir Listaháskólann í dag er að koma á meistaranámi .
Fræðasviðið listir er eina fræðasviðið sem er eftir á að þessu leyti á Íslandi .
Til þess að halda viðunandi framþróun lista í landinu er mjög mikilvægt að koma á mastersnámi .
Þá er ekki síður mikilvægt að koma allri starfsemi Listaháskólans undir sama þak .
Ef ekkert verður gert hvað varðar húsakost þá munu deildirnar færast fjær hver annarri og hugmyndafræðin sem er á bak við stofnun skólans , að hann eigi að vera miðstöð listanna , getur ekki orðið að veruleika .
" Ragnheiður segir mikilvægt að skapa farveg fyrir unga listamenn .
, , Það er mjög mikilvægt að búa til einhvern áframhaldandi grundvöll eftir nám þannig að þessir vel menntuðu listamenn hafi einhvern vettvang til að sinna sínum störfum .
Það kostar ekki mikið að búa til eitthvað úr engu og það er það sem listamaðurinn fæst við á hverjum degi .
Afrakstur hvers listamanns er gífurlegur og afleidd störf mörg .
Á endanum erum við þekkt af menningu okkar og það er menningin sem fólk vitnar stöðugt í þegar það talar um Ísland og við verðum því að hlúa að henni .
Jafnframt er það mikilvægt að í hugum fólks eigi hugtakið leiklist eða danslist ekki bara við um Þjóðleikhúsið , Borgarleikhúsið eða Leikfélag Akureyrar heldur er leikvöllurinn miklu stærri en þessar ríkisstyrktu stofnanir , " segir Ragnheiður Lokal Leiklistarhátíðin Lokal varð til innan veggja Listaháskólans og hátíð sem þessi er gott dæmi um vettvang fyrir unga listamenn til þess að koma sér á framfæri .
Hátíðin var sett á fót árið 2008 af Ragnheiði Skúladóttur , Bjarna Jónssyni og Guðrúnu Jóhönnu Guðmundsdóttur .
Ragnheiður segir að með hátíðinni vildu þau sýna Íslendingum það markverðasta sem er að gerast í samtímaleiklist annars staðar í heiminum og jafnframt skapa vettvang fyrir ungt listafólk til að koma sér og sínum verkum á framfæri .
, , Auðvitað rennur manni blóðið til skyldunnar þegar maður er deildarforseti einu leiklistar- og dansdeildar landsins , að skapa einhvern grundvöll fyrir nemendur sem maður er að útskrifa og jafnframt skapa einhvern stökkpall , " segir Ragnheiður .
, , Hátíðin hefur átt innhlaup inn í Listaháskólann hvað varðar aðbúnað og svo hafa nemendur skólans komið að hátíðinni sem sjálfboðaliðar .
Þá hafa nemendur við skólann sýnt verk í hliðarsýningu hátíðarinnar sem ber nafnið , , up and coming " og er ætlað ungum og efnilegum listamönnum .
Í ár er stefnt að því að sýna fjögur verkefni frá nemum við leiklistar- og dansdeildina .
Þannig að listaháskólinn og hátíðin eru nátengd .
" Afhverju ertu að hætta ? " Ég er ekki að hætta vegna þess að mér bauðst betra starf .
Mér finnst að fólk eigi ekki að vera of lengi í þessum leiðtogastörfum .
Ef þú ert góður leiðtogi þá leiðir þú þitt fólk , færð góðar hugmyndir og kemur þeim í verk .
Með tímanum fer hugmyndunum fækkandi og maður verður smám saman stofnanavæddur .
Þá hættir maður að vera eins áræðinn og hugaður og maður var í byrjun .
Ég tók því þá ákvörðun , skólans vegna , að hætta .
Þá hefur leiklistarhátíðin Lokal undið upp á sig og er orðinn vettvangur sem mér finnst mjög spennandi .
Þar get ég verið í því að búa til ný verkefni og jafnframt haldið áfram að vera í samböndum við kollega erlendis .
Það að vera sjálfs síns herra er mjög ríkt í mér og þá skapa sjálfri mér og öðrum þetta tækifæri erlendis sem skapast með hátíðinni .
" Steinunn Knútsdóttir tekur við Arftaki Ragnheiðar er Steinunn Knútsdóttir .
Á heimasíðu listaháskólans segir að Steinunn eigi að baki fjölþættan feril , bæði í námi og starfi .
Hún lauk bakkalárnámi í guðfræði við Háskóla Íslands , stundaði leiklistarnám í Árósum , og lauk síðar meistaranámi í leiklistarfræðum og leikstjórn frá De Montfort-háskólanum í Leicester á Englandi .
Hún er einnig með diplóma í leikstjórn frá Scandinavisk Centrum för Utvikling af Teater .
Steinunn hefur unnið með ýmsum leikhúsum og sviðslistahópum í Danmörku , Englandi og á Íslandi , sem leikari , höfundur og leikstjóri .
Aðallega hefur hún numið land í framsæknum leikhúsum oft nátengdum dansi og myndlist og tekið þátt í mörgum rannsóknarverkefnum á sviði sviðslista , auk þess að skipuleggja ráðstefnur og hátíðir .
Hún var um þriggja ára skeið listrænn ráðunautur Borgarleikhússins , og einnig um árabil annar listrænna stjórnenda Lab Loka sem hefur staðið fyrir rannsóknum og tilraunum á sviði sviðslista .
Steinunn er listrænn stjórnandi Áhugaleikhúss atvinnumanna og Netleikhússins Herbergi 408 sem var tilnefnt til Prix Europa , verðlauna evrópskra ljósvakamiðla í flokki nýmiðla árið 2010 .
Steinunn hefur verið stundakennari við leiklistar- og dansdeild Listaháskólans allt frá því deildin var stofnuð , og á jafnframt sæti í fagráði skólans .
Þá hefur Steinunn gegnt ýmsum trúnaðarstörfum fyrir hönd leiklistarfólks , m.a. verið ritari Leiklistarsambands Íslands , setið í stjórn Norræna leiklistarsambandsins og verið formaður Félags leikstjóra á Íslandi frá 2008 .
Sex umsækjendur voru um starfið , en stjórn skólans mat fimm þeirra hæfa til að gegna starfinu .
Steinunn tekur formlega við starfinu í byrjun næsta skólaárs , 1. ágúst .
