Í dag kemur út bókin Alltaf er Farmall fremstur eftir Bjarna Guðmundsson á Hvanneyri .
Í bókinni fjallar hann um Farmalinn og fleiri afl- og vinnuvélar frá vélasamsteypunni International Harvester Company sem kom við sögu á flestum býlum á Íslandi á síðustu öld og hafði mikil áhrif á framþróun í landbúnaði .
Díana Rós A. Rivera diana@mbl.is Aftan á bókarkápu segir að búhættir hafi breyst með komu vélanna þar sem hestaverkfæri og afkastamikil , vélknúin verkfæri til ræktunar og heyskapar hafi tekið við af handafli og handverkfærum .
Auk þessi hafi stórvirkustu vélarnar frá IHC tekið þátt í vegagerð og öðrum samgöngubótum .
Bókina prýða margar ljósmyndir víðs vegar að og að auki rifja fjórtán einstaklingar upp minningar sínar um Farmal og fleiri búvélar frá IHC .
Áður hefur Bjarni gefið út metsölubókina ...
og svo kom Ferguson árið 2009 þar sem hann fjallar um vélvæðingu sveitanna að nýlokinni heimsstyrjöld og hlutverk heimilisdráttarvélanna í þeirri þróun með Ferguson-vélar fremstar í flokki .
Minning um bernsku Spurður að því hvort það hafi komið honum á óvart að ...
og svo kom Ferguson hafi orðið metsölubók játar Bjarni því .
" Ef ég á að vera alveg hreinskilinn þá kom mér það á óvart .
Eftir á að hyggja var það þó kannski ekki svo undarlegt .
Það er svona fáhyggjustemning yfir okkur og var , ekki síst þá , og Ferguson er sá traktor sem var fyrstur á mörgum bæjum og var gríðarlega útbreiddur .
" Svo það má segja að vinsældir bókarinnar byggist að miklu leyti á minningum fólks um dráttarvélina ? " Já , ég held það .
Þú ert að leita uppi rætur þínar .
Ég held að til séu tvennskonar dæmigerðir kaupendur bókarinnar , það eru annarsvegar vélakarlar , svona nördar , og hinsvegar eru það svo strákar sem voru í sveit og eiga minningar um sveitadvölina og Ferguson .
Þetta er kannski minning um bernsku sem gljáir mest þegar menn fara að horfa yfir liðinn veg .
" Svo eru það lesendur eins og ég sem hef aldrei verið í sveit og fannst bækurnar stórskemmtilegar .
Í þeim er lifandi lýsing á þjóðfélagi þessa tíma og það þarf ekki að vera sérfræðingur í dráttarvélum til að njóta hennar .
" Nei , nei .
Ég segi fyrir mína parta að ef þú færir að spyrja mig út í einhver tæknileg atriði þá myndirðu reka mig mjög fljótlega á stampinn .
Bæði nenni ég ekki að setja mig inn í smáatriði og þau varða ekki málið heldur miklu frekar hvaða þáttur var þarna á ferðinni í þróun íslensks samfélags .
Þessar vélar losuðu um gríðarlegt vinnuafl í sveitum og komu til móts við flóttann sem varð þegar herinn og aðrir buðu mikla vinnu suðureftir Flóa á sínum tíma .
Þá var eina leiðin að kaupa sér rauðan Farmal eða gráan Ferguson .
Í dag getur einn bóndi unnið það sem 60 eða 100 manns unnu áður .
Þetta eru ekki litlar þjóðfélagsbreytingar sem liggja í kringum þetta .
" Heimtuðu vélar Eru þessar miklu breytingar sem urðu í landbúnaði og þjóðfélaginu öllu ástæða þess að þú ákvaðst að skrifa bækurnar ? " Já , það er það .
Ég á mér svona pínulitla passíu um það að því sé haldið til haga hvernig þjóðin breyttist og hvernig þessir atvinnuhættir til sveita breyttust .
Fyrst og fremst þarf að halda til haga hvernig þetta var og hvernig við komumst í þessa stöðu sem við erum í núna .
Í því samhengi vil ég vekja sérstaka athygli á bókaköflum sem nokkrir heiðursmenn og -konur hjálpuðu mér að skrifa og eru svona augnabliksmyndir eða einsögur úr einstökum héruðum tengdar einstökum vélum og lýsa oft í smáatriðum þjóðfélagslegri stemningu einnar fjölskyldu eða í einni sveit .
" Í þeim köflum kemur skýrt fram hversu mikil áhrif dráttarvélarnar höfðu .
Breyttu þær öllu ? Jú , þær breyttu öllu .
Ég ætla að taka þig með í smáferð aftur til 1942 eða 1943 .
Þá var mikið atvinnuleysi hér , alveg gríðarlegt .
Það var farið að tala um að fjölga býlum í sveit og fjölga þeim sem gætu haft framfæri af landbúnaði .
Nokkrum mánuðum seinna þegar bandaríski herinn fer að koma sér fyrir og við förum að rétta aðeins úr kútnum í atvinnutilliti þá er bara rífandi vinna við Flóann og síld líka .
Bændur fá ekkert vinnuafl til að slá eða afla heyja og án þess geta þeir hvorki framleitt mjólk né kjöt og þá bara heimta menn og æpa á vélar .
Þá vantar gjaldeyri og ríkisvaldið tekur sig til og skammtar hann og lætur ákveðinn skammt í að kaupa búvélar sem svo ryðjast yfir landið á svona fimm árum .
Það þurfti að mæta þessari þörf sem þjóðfélagið hafði kallað fram í kjölfar breytinga .
" Fór á jólaball á Ferguson Það er greinilegt að bændur voru mjög hugvitssamir þegar kom að dráttarvélunum .
Þeir höfðu oft aðeins efni á vélunum sjálfum en ekki þeim verkfærum og aukabúnaði sem hægt var að kaupa með , ekki satt ? " Jú , jú .
Svo var það líka að gjaldeyrir skammtaði hversu mikið þeir gátu keypt jafnvel þótt þeir ættu pening .
Þjóðin átti ekki gjaldeyri .
Til þess að bjarga sér brugðu sumir t.d. á það ráð að binda hestasláttuvélar aftan í Ferguson .
Voru bændur svona duglegir að prófa sig áfram ? Já , þeir voru það .
Og þá erum við komin að minni kynslóð , svona gaurum sem eru að komast á eftirlaun núna .
Það vorum við stráktittirnir , kannski 10 eða 12 ára sem fengum að nota þessar vélar daginn langan vegna þess að það var enginn annar á bænum sem treysti sér í það eða kunni eða gat fórnað vinnu sinni í þetta .
Það að sitja á traktor er mjög einfalt en bóndinn gat kannski slegið eða unnið eitthvert erfiðisverk á meðan .
" Þ annig að öll fjölskyldan hefur keyrt traktorana og þetta verið hálfgert fjölskyldutæki ? " Já , já , á þeim tíma .
Líka samgöngutæki .
Það var farið á þeim á ball og ég fór t.d. á jólaball á Ferguson með keðjum í hálkunni .
Ég bauð nú ekki stelpunni minni sem ég var hrifin af þá með en ég er viss um að hún hefði þegið það ef ég hefði þorað að bjóða henni það .
Þetta þótti ekki slæmur farkostur þá .
" Bændur virðast almennt hafa verið nokkuð tækjasinnaðir .
Það þýðir kannski ekkert annað ef þú rekur bú ? " Nei , það þýðir ekkert annað .
Rétt eins og þú rekur ekki skrifstofu án þess að vera með tölvu og farsíma .
Þú getur galað út í buskann og handskrifað eitthvað en það gengur ekki .
Persónugerðu vélarnar Eins og þú segir höfðu dráttarvélar í för með sér miklar breytingar og fólk tengdist vélunum sterkum böndum .
Átti fólk sína uppáhaldstegund sem það hélt jafnvel tryggð við alla tíð ? " Já , það hefur alltaf verið , alveg eins og með bíla .
Menn tengjast vélunum tilfinningaböndum .
Ég verð var við það hér vegna þess að það eru margir sem eru að leita að traktornum sínum , sem var heima hjá þeim , og vilja eignast hann til að gera hann upp eða bara eiga hann .
Þeir hafa samsamað sig þessum vélum og persónugert þær að einhverju marki og eru þess vegna núna , með rúman tíma og sæmileg peningaráð , að leggja í það að eignast þess vél .
En hvernig var það með Ferguson og Farmalinn , var verið að flytja vélarnar inn á sama tíma ? Þessir rauðu , Farmalarnir , koma þarna 1942 og fram til 1948-49 en 1949 kemur Ferguson og miklar tæknilegar nýjungar með honum sem gerðu Farmalinn gamaldags á einni nóttu þótt margir héldu áfram að nota hann af því að þeir áttu hann .
Ferguson hafði tæknilega yfirburði sem ekki verður neitað .
Er Farmallinn enn í notkun í einhverri mynd ? " Það eru til þónokkrir sem eru í notkun enn þá og margir sem eru í nothæfu standi .
Já , já .
Sérstaklega sú tegund sem heitir Farmall Cub , þeir eru töluvert margir til og það eru margir sem eru að leita að þeim núna .
Þessar vélar sem notaðar eru í dag eru væntanlega eitthvað allt annað en gömlu traktorarnir ? Þetta eru á annað hundrað hestöfl sem menn eru með og eru í rauninni meirháttar vinnuvélar .
Fyrir utan það er vinnuaðstaða orðin allt , allt önnur .
Öryggi manna er meira og það er hugsað um sæti og bak og útsýni .
Það er gert ráð fyrir því að menn geti unnið í þessu alla daga og allar nætur ef þeir svo vilja en ekki bara í björtu um takmarkaðan tíma eins og áður var .
Það verður að athuga að gömlu traktorarnir eru upprunalega bara bandarísk akuryrkjutæki í frumgerð sinni en síðan eru þau að fara upp á íslenskar heiðar , upp í móa hér og mýri og þeim er beitt á aðstæður sem eru ákafleg framandi .
Þá getur maður svo sem þakkað guði sínum fyrir að ekki hafi orðið fleiri slys .
Eins og þú nefndir áðan þá voru bændir uppfinningasamir og þeir löguðu vélarnar að aðstæðum sínum .
Ég segi frá því á einum stað í bókinni þegar að frændi minn og nágranni tók keðju af reiðhjóli , hengdi hana aftan í Farmalinn og tengdi við hakkavél móður sinnar sem síðan lét Farmalinn í gang og hann hakkaði bara kjötið rólega .
Strákurinn þurfti ekkert að vera að snúa hakkavélinni .
Þetta er dæmi um hugvit manna sem fékk útrás þegar þeir fengu nýja tækni .
" Sögunni haldið til haga Nú er heilmikið af dráttarvélum til sýnis á Landbúnaðarsafninu á Hvanneyri .
Hvernig tekst að gera þessum merku vinnuvélum skil ? " Bækurnar eru náttúrlega hugsaðar sem hluti af þessu þannig að þetta á að spila saman .
Hér á safninu er þó reynt að gera sögu þeirra skil með stuttum æviminningum og safnið leggur áherslu á að finna verkfærin sem fylgdu því traktor einn og sér er kannski ekkert ógurlega merkilegur , það eru verkfærin sem gera hann færan um að vinna ákveðin störf og það er það sem skiptir máli .
Við erum því kannski fyrst og fremst að halda sögunni til haga í kringum tækin .
Það eru fjölmargir sem gera tækjunum skil og safna þeim og við erum ekkert í kappi við þá .
Við viljum hinsvegar varðveita söguna og það var mín hugmynd með þessum bókum að þar gæti maður komið henni fyrir á einum stað sem bæði vekti áhuga og gæti kannski frætt einhverja en sem fyrst og fremst drægi fram mikilvægi þess sem þarna er um að ræða .
Núna eru bækurnar orðnar tvær , finnst þér þú vera búinn að gera sögunni skil ? " Það er svo sem aldrei búið að gera þeim kafla full skil en liggi á bak við það spurningin hvort ég bæti við einni enn þá held ég að það sé nær útilokað .
Það yrði svo mikil endurtekning á ýmsu öðru með allri virðingu fyrir þeim tegundum sem þar eru .
Það yrði svo mikil stögun að maður er ekki að misnota góðsemi lesenda með þeim hætti , " segir Bjarni á Hvanneyri .
