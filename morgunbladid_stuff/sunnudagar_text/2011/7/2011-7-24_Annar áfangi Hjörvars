Hjörvar Steinn Grétarsson náði sínum öðrum áfanga að alþjóðlegum meistaratitli þegar hann varð í 3.-7. sæti á opna mótinu í Suður-Wales á dögunum .
Hjörvar hlaut 6½ vinning af níu mögulegum .
Sigurvegarar urðu þeir Peter Wells og Keith Arkell sem hlutu 7 vinninga , en þeim fyrrnefnda var dæmdur sigur á stigum .
Búast má við því að Hjörvar nái lokaáfanganum að alþjóðlega titlinum á þessu ári , en á verkefnalista framundan er Evrópukeppni taflfélaga og jafnvel Evrópukeppni landsliða .
Auk Hjörvars tefldu fjórir ungir íslenskir skákmenn á mótinu í Wales og stóðu sig allir með mikilli prýði .
Þannig var árangur Arnar Leós Jóhannssonar eftirtektarverður , en hann hlaut 6 vinninga og hafnaði í 8.-9. sæti af 69 keppendum .
Eyjamaðurinn Nökkvi Sverrisson hlaut 5 vinninga og varð í 21.-25. sæti , Guðmundur Kristinn Lee fékk 4 vinninga og varð í 37.-49. sæti .
Óskar Long Einarsson og Birkir Karl Sigurðsson hlutu 3½ vinning og urðu í 50.-57. sæti .
Hjörvar tefldi margar skemmtilegar skákir á mótinu en stysta sigurskákin kom í fimmtu umferð : Opna Suður-Wales-mótið 2011 : Hjörvar Steinn Grétarsson – Jack Rudd Benony – byrjun 1. d4 Rf6 2. c4 e6 3 .
Rc3 c5 4. d5 exd5 5. cxd5 d6 6 .
Rf3 g6 7 .
Da4 + ! ? Athyglisverður leikur sem getur reynst erfður viðfangs ef menn eru ekki með á nótunum .
Algengara er 7 .
Bf4 , 7 .
Rd2 , 7. e4 eða 7. g3 .
7 .
...
Rbd7 7 .
...
Bd7 er vel svarað með 8 .
Db3 .
8 .
Bf4 a6 9. e4 Rh5 10 .
Bg5 Dc7 ? Betra var 10 .
...
Be7 .
11. g4 ! h6 Riddarinn stendur hörmulega á g7 en ekki gengur 11 .
...
Rgf6 vegna 12 .
Bxf6 og riddarinn á d7 er leppur .
12. gxh5 hxg5 13. hxg6 f6 14. e5 ! Að leika peði beint ofan í þrælvaldaðan reit kom margoft fyrir í skákum Kasparovs .
Hugmyndin í þessu tilviki er að rýma e4-reitinn fyrir riddarann .
Hér kemur til greina að leika 14 .
...
g4 sem Hjörvar hugðist svara með 15. exf6 ! gxf3 16. g7 o.s .
frv. 14 .
...
dxe5 15 .
Re4 b5 16 .
Bxb5 axb5 17 .
Dxa8 g4 18 .
Rfd2 Db7 Eða 18 .
...
Rb6 19 .
Da5 .
19 .
Dxb7 Bxb7 20. g7 ! – og svartur gafst upp .
Magnús efstur í Biel Magnús Carlsen hefur forystu þegar tefldar hafa verið þrjár umferðir í stórmeistaraflokki skákhátíðarinnar í Biel í Sviss .
Sex skákmenn tefla tvöfalda umferð og hefur Magnús hlotið 2½ v .
eða 7 stig , en á þessu móti hefur þriggja stiga kerfið fyrir sigur verið tekið upp .
Morozevich kemur næstur með 2 vinninga og 5 stig og síðan Alexei Shirov sem er með 1½ v .
og 4 stig .
Magnús hóf mótið með því að vinna heimamanninn Pelletier og síðan lagði hann Shirov að velli í aðeins 33 leikjum og var ekki langt frá því að leggja Morozevich í 3. umferð en skákinni lauk með jafntefli .
Í heimsmeistarakeppni landsliða sem fram fer þessa dagana í Ningbo í Kína hafa Armenar með Lev Aronjan á 1. borði náð öruggri forystu eftir fimm umferðir með 8 stig og 13½ vinning af 20 mögulegum .
Rússar koma næstir með 7 stig og 12 vinninga og í 3. sæti eru Ungverjar með 7 stig og 11½ vinning .
Alls taka tíu lið þátt í þessari keppni , þátttökuréttur miðast við fimm efstu lið frá síðasta Ólympíumóti og fimm " heimsálfulið " .
Íslendingar komust í þessa keppni þegar hún var haldin í Luzern árið 1993 .
Helgi Ólafsson helol@simnet.is 