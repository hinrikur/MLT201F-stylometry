Ertu að leita að einhverju spennandi að gera um helgina ? Því ekki að láta undan holdlegum löngunum og ...
knúsast ? Um þúsund pör frá fimm löndum tóku þátt í rannsókn sem nýlega var gerð við The Kinsey Institute við Indiana University en hún leiddi í ljós að knús og kelerí eru afar mikilvæg .
Fyrir karlmennina .
Þú last það rétt .
Þrátt fyrir að konur hafi löngum verið úthrópaðar sem rómantískara kynið sýna rannsóknir að það eru karlmennirnir sem þykir snerting , kossar og knús mikilvæg hamingjusömu sambandi .
Einnig segjast fleiri karlmenn en konur vera hamingjusamir í sambandinu , sem er sérstaklega athyglisvert í ljósi þess að fleiri konur en karlar segjast fá kynferðislega fullnægju sína .
( Þetta átti sérstaklega við hjá konum sem höfðu verið í lengur en 15 ár í sambandinu .
) Þessar niðurstöður vekja spurningar um hefðbundin kynhlutverk en samkvæmt þeim er kynlífið mikilvægara karlinum en ástin konunni .
Karlmenn , samkvæmt þessari hefð , gefa aðeins snertingu og ástúð til þess að táldraga og fá kynlíf .
En rannsóknir á ýmsum sviðum gefa reglulega til kynna að karlmenn séu rómantískara kynið : * Kannanir sýna að karlmenn geta aðskilið ást og kynlíf en þeir upplifa mesta erótík þegar þeir eru í sambandi .
Það eru tilfinningarnar sem gera kynlífið sérstakt .
* Karlmenn hafa rómantískari hugmyndir um samskipti kynjanna en konur .
* Karlmenn eru venjulega fljótari að verða ástfangnir en konur .
Rannsóknir hafa sýnt fram á virkari heilastarfsemi hjá körlum í þeim hluta heilans sem vinnur úr sjónrænni skynjun , sem gæti aukið þann eiginleika karla að verða ástfangnir og útskýrt af hverju þeir verða almennt ástfangnir á undan konunum .
* Karlmenn reyna venjulega lengur en konur að halda glóðinni í kulnandi ást , t.d. fremja þrefalt fleiri karlar en konur sjálfsmorð eftir að ástarsamband hefur endað illa .
Jafnvel þótt þeir vilji ekki alltaf gangast við því , þá þrá margir karlmenn að fá reglulega ástúð og umhyggju frá makanum .
Ráðgjafar , kennarar , meðferðaraðilar , makar og allir þeir sem eru áhugasamir um að rækta hamingjusöm sambönd gerðu vel í því að viðurkenna og styðja þörf karlmannsins fyrir snertingu og nánd .
