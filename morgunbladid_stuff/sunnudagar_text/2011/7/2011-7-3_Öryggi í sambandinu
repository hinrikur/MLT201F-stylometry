Að finna til öryggis hefur aldrei haft eins mikið að segja um heilbrigði ástarsambanda , en samkvæmt vísindamönnum við Háskóla Baskalands á Spáni lifa þeir sem finna til öryggis í ástarsambandi sínu meira fullnægjandi kynlífi en þeir sem finna til óöryggis gagnvart makanum .
Öryggistilfinningin gerir það líka að verkum að fólk er meðvitaðra um og hefur meiri stjórn á því hvernig það tjáir tilfinningar sínar .
Þetta eru niðurstöður rannsóknar á 211 pörum í langtímasamböndum á aldrinum 20-65 sem svöruðu spurningum um kynhegðun , umhyggjusemi gagnvart makanum , hversu ánægð þau væru með kynlífið og hversu mikla togstreitu þau upplifðu varðandi erótískar langanir sínar .
Þátttakendunum var skipt upp í tvo hópa eftir því hvort þeir lýstu sér sem óöruggum varðandi tilfinningahegðun sína eða öruggum og var meðlimum fyrri hópsins síðan skipt eftir því hvort þeir upplifðu spennu ( stress ) eða voru tvíbentir varðandi sambandið .
Eins og við mátti búast farnaðist þeim einstaklingum sem voru óöruggir mun verr í samböndum sínum en þeim sem fundu til öryggis , þeir voru ekki eins ánægðir og upplifðu meiri togstreitu varðandi erótískar langanir .
Þeir einstaklingar sem voru flokkaðir sem stressaðir eða tvíbentir voru áráttuknúnari í umhyggju sinni gagnvart makanum á meðan þeir sem höfðu tilhneigingu til að forðast að takast á við hlutina reyndust stjórnsamari og upplifðu meiri togstreitu varðandi langanir sínar .
En hvaða þýðingu hefur þetta fyrir þitt samband ? Ef þú ert stressaða týpan eru líkur á því að þú reynir að halda fast í elskuna þína og uppfylla þarfir hennar á áráttukenndan hátt .
Ef þú ert týpan sem forðast það að takast á við hlutina er líklegra að þú sért að forðast að takast á við sambandið og þar með axla ábyrgð á því .
Það eru því einnig líkur á því að þú lendir í vandræðum með að viðhalda nánd í sambandinu .
Og ef annað ykkar er stressað varðandi sambandið og hitt tekst ekki á við hlutina þá veist þú örugglega nú þegar að það er sú blanda sem er hvað líklegust til að valda stórum vandræðum , þannig pör enda oft á því að þurfa að leita sér ráðgjafar .
Til þess að leysa slík vandamál leggja vísindamennirnir til að báðir aðilar styðji hinn markvisst tilfinningalega , til dæmis þegar hann finnur til depurðar .
Það er líka mikilvægt að báðir horfist í augu við eigin þörf á stuðningi og biðji um hann þegar erfiðleikar sækja að .
Sá eiginleiki að geta leyft sér að þarfnast einhvers leiðir til meiri velferðar og heilbrigðara og traustara sambands .
Og það getur orðið grundvöllur betra kynlífs ! 