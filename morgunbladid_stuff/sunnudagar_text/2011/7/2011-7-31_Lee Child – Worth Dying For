Ein af bókum Lee Child komst hátt á Eymundsson bókalistann í síðustu viku , það var bókin Worth Dying For .
Child er sífellt að skrifa um Hróa hattar hetjuna sína , Jack Reacher .
Eins og Morgunblaðið greindi frá fékk Child nýlega bókmenntaverðlaun á svokölluðu Harrogate Crime Writing Festival eða Harrogate glæpasagnahátíðinni .
Child hefur selt yfir 50 milljón eintök af bókum sínum og mun Tom Cruise leika Reacher í Hollywood-útgáfu af einu verka hans .
Í þakkarræðu sinni réðist hann á snobbið í menningarheiminum og sagði að höfundar í bókmenntaheiminum væru að upplifa það að fáir læsu þá en mjög margir læsu krimmahöfundana , " og þeir eru brjálaðir út af því " , sagði Child af því tilefni .
Aðalsöguhetja bókanna , Reacher , er gamall West Point-strákur , sem hefur hvergi verið lengur á sama stað í heiminum en einmitt í West Point þegar hann var þar fjögur ár í námi .
Vandræðaseggur sem náði upp í tign majórs í hernum áður en hann var lækkaður í tign .
Fjölskylda hans er öll dáin .
" Ég er síðasti Reacher á jörðinni , " segir hann sjálfur .
Með medalíur fyrir hetjudáðir alls staðar að úr í heiminum og þvælist hann um , harður og réttlátur , refsar og verndar .
Worth Dying for er framhald af bók hans 61 hours sem endaði tætingslega .
Þeir kaflar sem hafa verið birtir á netinu sýna að harkan verður engu minni í þessu verki en fyrri verkum hans .
