Sumum finnst það vandræðalegt , öðrum finnst það fyndið en vonandi finnst flestum það kynæsandi .
Ég er að tala um hið magnaða og skemmtilega fyrirbæri sem kallast saflát kvenna eða stelpuskört .
Fyrir þá sem ekki vita þá geta konur semsagt " fengið úr henni " , rétt eins og karlar " fá úr honum " .
Það gerist þegar G-svæði kvenna , unaðssvæðið góða sem liggur á framvegg legganganna , er örvað vel og lengi .
Þá eykst blóðflæði til blöðruhálskirtilsins sem situr utan um þvagrásarhálsinn , en í þeim mjúka galdravef eru kirtilgangar og kirtilblöðrur sem mynda vökva við kynferðislega örvun .
Við fullnæginguna rennur svo vökvinn ( nú eða sprautast ) , út um op kirtilganganna sem opnast rétt til hliðar við þvagrásina .
Fyrir vikið er tilfinningin ekki ósvipuð og þegar konan pissar og þess vegna eru sumar konur hræddar við að sleppa þessu lausu .
En það er full ástæða til að hvetja konur til að láta það gossa , slík er aukasælan sem við þetta skapast .
Vökvamagnið getur verið mismikið , stundum sprautast mikil gusa með krafti en stundum kemur aðeins hógvær lítil buna .
Sumar konur segja einmitt að þær " fái bununa " þegar fossinn góði kemur með fullnægingunni .
Til eru þeir menn sem hafa orðið hvumsa þegar þeir " lenda í þessu " í fyrsta sinn og halda jafnvel að konan sé að pissa á þá , en alvöru karlmenn fagna þessum fossandi ástardrykk og smakka , drekka og njóta .
Þeir karlar ( nú eða konur ) sem ekki hafa enn náð að framkalla hið leynda flóð hjá sinni heittelskuðu , ættu strax að taka til við að æfa sig , því það er sannarlega engin ástæða til að láta þetta fram hjá sér fara , hvorki fyrir gefanda né þiggjanda .
Til að ná þessu fram er gullna reglan að vanda sig og gefa sér tíma .
Þetta snýst alltaf líka um að þekkja sín eigin kynfæri vel , að utan sem innan , og vera opin fyrir allri upplifun .
Slaka á og gefa sig heils hugar .
Við konur erum svo heppnar að kynfæri okkar eru margslungin og við getum því fengið margskonar og ólíkar fullnægingar .
G-blettsfullnæging ( " að fá bununa " ) er allt öðru vísi en sú fullnæging sem framkallast við snípsörvun .
Leggangafullnæging , endaþarmsfullnæging , jafnvel brjóstafullnæging , allar góðar á sinn hátt , en dásamlega ólíkar .
Við konur eigum líka auðveldara með að fá fleiri raðfullnægingar en karlar .
Eftirminnileg eru ummæli konu sem gladdist svo mjög þegar hún fékk sitt fyrsta saflát , en hún sagði eitthvað á þá leið að eftir að hafa fengið yfir sig gusurnar úr karlkyninu í gegnum tíðina , þá væri óneitanlega skemmtilegt að geta loksins sprautað yfir þá .
