7.00 Vaknaði við What a wonderful world í útsetningu trompetleikarans Joe Wilder .
Ég er að gera tilraunir með lög sem gott er að vakna við og held að ég sé með kandidat .
7.10 Vakna við sama lag .
Ýti aftur á snús .
7.20 Hjónin fara á fætur .
Vekja börnin þrjú .
Sú yngsta ( 2 ) vaknar syngjandi glöð .
Yngri strákurinn ( 6 ) vaknar stuttu seinna .
Sá elsti ( 11 ) er vakinn af hinum tveimur .
Heimilisfólkið klæðir sig .
7.40 Seríos og mjólk fyrir börnin .
Kaffi og mjólk fyrir konuna .
Ég stelst í smá seríos .
8.30 Linda , það er konan , keyrir þá yngstu í leikskólann og eldri bræður hennar í sund .
Ég set á mig hjálminn , kveiki á RunKeeper-forritinu sem mælir hvert ég fer og hve hratt , og hjóla af stað í vinnuna .
Forritið spilar lög af lagalista iPhone-símans .
Flautukonsert Vivaldis í C-dúr er ljúfur en maður hjólar heldur hægt við hann .
Sódóma Theme með Ham hvetur hjólreiðamanninn betur .
Ég er á milli 10 og 20 mínútur að hjóla í vinnuna – vindurinn ræður mestu um það .
Leiðin liggur í gegnum Vogahverfið niður að Sæbraut .
Þrátt fyrir minna skjól er miklu þægilegra að hjóla eftir tilbúnum hjólastíg en upp og niður gangstéttarbrúnir .
Eins eru færri gatnamót á þeirri leið og því fer maður hraðar yfir .
8.40 Stoppa til að taka Esjumynd ( alltaf á sama stað ) .
Það er komið allgott safn af Esjumyndum sem verða að einhverju stærra á árinu ...
eða næsta ( flickr.com / thorlakur ) .
8.42 Ég stöðva Runkeeper ( 12 mínútur og 10 sekúndur , 4,75 km ) og held á hjólinu upp á skrifstofuna á annarri hæð .
Hef vinnudaginn á stóru vatnsglasi og bolla af engifertei .
Kaupi miða á Harry Potter í kvöld fyrir mig og eldri strákinn minn og held áfram með verkefni gærdagsins , sem ég ætla að klára áður en ég fer í frí á morgun .
12.10 Hádegismaturinn er tekinn með vinnufélögunum .
Við ætlum að prófa einhvern nýjan stað og röltum upp Laugaveginn .
Lesum matseðla en verð fælir mig og kolvetni annan .
Endum á Sólon , eins og oft áður .
Dýrara en ég hefði kosið en fiskurinn er góður þar .
15.55 Hjóla aftur heim eftir vel heppnaðan vinnudag .
Þar sem vindurinn er lítill tek ég Sæbrautina alla leið ( 14 mínútur og 27 sekúndur , 5,87 km ) .
Skil hjólið eftir í Spilavinum á Langholtsvegi , Linda er önnur eigendanna , og skipti yfir í bílinn .
16.20 Sæki dótturina á leikskólann og yngri strákinn til ömmu sinnar .
Skutla honum beint til vinkonu hans ( sem spurði eftir honum gegnum tölvupóst – magnað ) .
17.00 Sest í sófann heima með dótturinni að horfa á Dóru landkönnuð og Línu langsokk .
Stelst til að vinna í fartölvunni á meðan .
18.20 Í kvöld er spilakvöld hjá Spilavinum ( Linda að kenna á spil ) og ég á leiðinni í bíó , þá sækjum við grillaðan kjúkling í matinn og bökum franskar með honum .
Mamma passar yngri börnin tvö á meðan .
19.40 Egilshöll .
Harry Potter bíður okkar .
22.40 Sáttir feðgar komnir heim .
Pistill skrifaður fyrir Moggann .
23.30 Elsti sonurinn sendur í háttinn .
23.50 Elsti sonurinn fer í háttinn .
0.30 Linda kemur heim .
Spilakvöldið gekk vel .
Við horfum á einn White Collar fyrir svefninn .
1.20 Fer of seint að sofa , eins og venjulega .
