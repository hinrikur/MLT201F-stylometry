Þegar leikarinn Peter Falk var eitt sinn á ferðalagi í Afríku og kom í lítið fátæklegt þorp þutu börn í áttina til hans og hrópuðu fagnandi : " Columbo ! Columbo ! " Í þessu fátæka héraði var bara eitt sjónvarp og þar höfðu börnin kynnst lögreglumanninum Columbo .
" Columbo var mesta sjónvarpslögregla allra tíma , " sagði leikarinn Stephen Fry þegar hann frétti lát Peter Falk , leikarans sem lék Columbo svo eftirminnilega .
Lögreglan í Los Angeles sendi fjölskyldu leikarans samúðarkveðjur og sagði Columbo hafa verið eina bestu löggu í sögu sjónvarps .
Falk lést á heimili sínu í Kaliforníu fyrir skömmu 83 ára gamall , en heilsa hans hafði verið slæm síðustu árin og hann þjáðist af Alzheimer .
Með glerauga Þessi vinsæli leikari fæddist árið 1927 .
Þegar hann var þriggja ára var annað auga hans fjarlægt vegna meins í sjónhimnu og hann fékk í staðinn glerauga sem hann gekk með alla ævi .
Hann var vel menntaður , stundaði meðal annars nám í stjórnmálafræði , stjórnsýslufræðum og bókmenntum áður en hann sneri sér að leiklist .
Hann lék í fjölmörgum kvikmyndum og var tvisvar tilnefndur til Óskarsverðlauna , árið 1960 fyrir hlutverk sitt sem morðingi í Murder , Inc .
og ári seinna fyrir leik í Pocketful of Miracles sem hinn virti leikstjóri Frank Capra leikstýrði .
Capra sagði seinna : " Vinnan að myndinni var þjáningarfull , fyrir utan samstarfið við Peter Falk .
Hann var gleði mín og tenging við raunveruleikann .
" Leikstjórinn bætti því við að samvinna við Falk hefði fengið hann til að gleyma þráhyggjukenndri löngun sinni til að myrða aðalstjörnu myndarinnar Glenn Ford .
sem var víst óþolandi allan tímann .
" Þakka þér Peter Falk , " sagði leikstjórinn .
Falk lék Columbo í fyrsta sinn í sjónvarpsmynd árið 1968 en vinsældir þeirrar myndar ólu af sér aðra mynd .
Sjónvarpsþættirnir voru svo gerðir á árunum 1971-1978 og óreglulegt framhald varð á þeim á árunum 1989-2003 .
Leikarinn fékk fern Golden Globe verðlaun fyrir leik sinn í þáttunum .
Steven Spielbert leikstýrði einum fyrsta Columbo-þættinum , þá einungis 25 ára gamall .
Spielberg hefur sagt að á þeim tíma hafi hann lært meira um leiklist af Falk en af nokkrum öðrum .
Falk var ákaflega vel liðinn af samstarfsfólki sínu .
Söngvarinn Johnny Cash lék í einum Columbo-þætti og í ævisögu sinn fór hann fögrum orðum um Falk sem hann sagði hafa hjálpað sér á hverjum degi við að ná tökum á hlutverki sínu , en hann lék morðingja þáttarins .
Eins og róni Columbo var um margt sérstök lögga .
Hann virtist utan við sig , og auðvelt var að líta svo á að hann tæki ekki eftir neinu , en staðreyndin var sú að ekkert fór framhjá honum .
Morðingjarnir vanmátu hann nær alltaf og áttuðu sig ekki á því fyrr en í lokin að hann hafði allan tímann leikið sér að þeim eins og köttur að mús .
Columbo var svo illa klæddur að aðrar persónur töldu stundum að hann væri róni .
Vörumerki hans var regnfrakki , slitinn og skítugur en Falk hafði á sínum tíma keypt hann fyrir sjálfan sig .
Eftir 25 ára notkun í sjónvarpi var frakkinn svo illa farinn að það varð að henda honum og fá annan í hans stað .
Columbo reykti vindla öllum stundum .
Hann dáði eiginkonu sína , frú Columbo sem hann vitnaði stöðugt í en hún sást aldrei á skjánum .
Góður myndlistarmaður Peter Falk var mikill listunnandi , þótti ágætur myndlistarmaður og árið 2006 hélt hann sýningu á verkum sínum .
Hann var einnig mikill áhugamaður um skák .
Leikarinn var tvígiftur .
Fyrri eiginkona hans var píanóleikarinn Alyce Mayo , en þau kynntust á háskólaárum sínum , voru gift í sextán ár , ættleiddu tvær dætur og önnur þeirra starfar sem einkaspæjari .
Seinni eiginkona hans var leikkonan Shera Danese sem lifir mann sinn .
Þau giftust árið 1977 og hún kom nokkrum sinnum fram sem gestaleikari í Columbo .
