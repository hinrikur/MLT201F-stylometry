Golf getur ekki bara verið skemmtilegt heldur líka gott fyrir heilsuna og hjartað .
Þetta má ekki þakka því að sveifla golfkylfunni heldur öllu þramminu á golfvellinum .
Ef þú spilar 18 holur þrisvar til fimm sinnum í viku fær hjartað passlegan skammt af álagi og ef þú dregur golfpokann á eftir þér eykst brennslan .
Góður útbúnaður mikilvægur Algengustu meiðslin í golfi verða á öxlum , höndum og úlnliðum auk þess sem sumir finna fyrir óþægindum í olnboganum .
Enda getur sveiflan haft áhrif á ýmsa staði á efri hluta líkamans og þá má ekki gleyma bakvöðvunum .
Til að halda líkamanum í góðu ásigkomulagi í gegnum þetta allt saman er mikilvægt að hita sig vel upp og teygja síðan vel á á eftir .
Teygðu sérstaklega vel á baki , öxlum og höndum og hitaðu upp í tíu mínútur áður en þú heldur af stað golfhringinn .
Fyrir þá sem eru að byrja er mikilvægt að fara í kennslu .
Bæði til að auka færni og til að tryggja að maður sé ekki að beita sér vitlaust .
Góður útbúnaður skiptir líka máli , sokkar , hanskar og annað slíkt .
Ef þú finnur fyrir óþægindum einhvers staðar er mikilvægt að taka á því strax til að koma í veg fyrir endurtekin meiðsli .
Svo er náttúrulega þetta gamla góða eins og að fara í heitt og gott bað eða heitan pott á eftir og láta þreytu og harðsperrur líða úr sér .
