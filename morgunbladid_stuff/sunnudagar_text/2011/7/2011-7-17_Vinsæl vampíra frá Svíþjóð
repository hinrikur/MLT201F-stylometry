Alexander Skarsgård hefur slegið í gegn á sjónvarpsskjánum í hlutverki sínu sem hin myndarlega en jafnframt hættulega vampíra Eric Northman .
Fjórða þáttaröðin hefur nýverið hafið göngu sína hjá HBO í Bandaríkjunum en hérlendis hafa verið sýndar tvær þáttaraðir á Stöð 2 .
Fyrir utan hlutverk sitt í True Blood hafði hann áður vakið athygli sem fyrirsæta í Zoolander og sem Brad Colbert í stuttþáttaröð HBO um Íraksstríðið , Generation Kill en þættirnir hlutu góða dóma .
Leikarinn er sænskur , fæddur Alexander Johan Hjalmar Skarsgård 25. ágúst árið 1976 og er hann því að verða 35 ára gamall .
Hann er sonur hins þekkta leikara Stellans Skarsgård og fyrri eiginkonu hans , My .
Leikstjóri einn , vinur föður hans , lét hann fá fyrsta kvikmyndahlutverkið sitt árið 1983 þegar hann var sjö ára gamall .
Það var í myndinni Åke och hans värld .
Þegar hann var 13 ára lék hann í sjónvarpsmyndinni Hunden som log og varð hann frægur í heimalandinu fyrir þetta hlutverk .
Frægðin fór illa í hann og hann tók ekki að sér nein hlutverk næstu sjö árin þótt hann á þrítugsaldri ákveðið að helga sig leiklistinni .
Gekk í herinn " Ég held ekki að ég hafi ákveðið að verða leikari til að keppa við föður minn .
En , þú veist , hann var ekki eins mikið á staðnum og venjulegur pabbi og ég sá ástríðu hans fyrir leiklistinni .
Kannski var þetta leið til að ná athygli hans , " sagði hann í nýlegu viðtali við GQ og grínaðist líka með samkeppnin væri engin núna því pabbi hans væri " búinn að vera " .
Skarsgård gekk í sænska herinn 19 ára gamall og gegndi herþjónustu í eitt og hálft ár .
" Þetta var mín leið til að gera eitthvað alveg nýtt og fara út í óvissuna .
Ég vildi ekki bara vera sonur einhvers , " sagði hann líka við GQ .
True Blood gerist í hitanum í Louisiana og eru margar senur teknar upp á nóttunni , enda eru vampírur í stóru hlutverki .
Það er líka kynlíf í þáttunum og flestir leikararnir fara á einhverjum tímapunkti úr fötunum .
Þetta hefur gert Skarsgård að kyntákni en hann ætti svo sem ekki að vera óvanur þeirri hugmyn , hann hefur fimm sinnum verið valinn kynþokkafyllsti karlmaður Svíþjóðar .
Velur hlutverkin vandlega Það er því ekki skrýtið að kvikmyndaframleiðendur vilji fá hlutdeild í kynþokka þáttanna en leikarinn vill sjálfur hafa fjölbreytni í sínu hlutverkavali .
" Ég fæ send ótrúlega mörg handrit þar sem ég á í raun að leika Eric úr True Blood nema bara undir öðru nafni í annarri mynd .
Það finnst mér ekki áhugavert , " sagði hann nýverið við Interview .
" En á ákveðinn hátt er ég alltaf að leika sjálfan mig , bara eftir mismunandi leiðum .
Ef ég les handrit og tengi ekki við karakterinn , ef ég finn ekki persónuna í hjarta mínu , þá mun ég ekki standa mig vel , " sagði hann líka við tímaritið og útskýrði nánar hvernig hann veldi hlutverk .
" Það verður að vera eitthvað nýtt , eitthvað alveg ferskt .
Mig langar að vera allt að því ögrað þegar ég legg af stað í slíkt ferðalag .
Ekki beint hræddur , en ég verð alltaf stressaður í byrjun og mér líkar það vel .
Það kemur mér í gang .
" Tvær kvikmyndir á þessu ári Kvikmyndatilboðunum hefur enda rignt inn og verða tvær myndir með honum í stóru hlutverki frumsýndar á árinu .
Þetta eru myndirnar Melancholia og Straw Dogs .
Melancholia er nýjasta mynd hins umdeilda leikstjóra Lars Von Trier , þar sem Skarsgård leikur m.a. á móti Kirsten Dunst , Charlotte Gainsbourg og Kiefer Sutherland .
Í Straw Dogs leikur hann hins vegar á móti kærustunni Kate Bosworth og verður spennandi að sjá þau saman á skjánum .
Loks má nefna Battleship , sem verður frumsýnd á næsta ári en það ku vera mikil hasarmynd enda er leikur hann aðalhlutverkið á móti naglanum Liam Neeson .
