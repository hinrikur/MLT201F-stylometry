Á þjóðhátíðardegi Bandaríkjanna er á hverju ári haldin pulsuátskeppni úti á Coney Island í New York .
Í ár borðaði sigurvegarinn í karlaflokki , hinn 27 ára Joey " kjálki " Chestnut , 62 pulsur á tíu mínútum .
Hann er enginn nýgræðingur í þessum málum því árið 2009 sló hann metið og borðaði 69 pulsur í sömu keppni .
Sigurvegarinn í kvennaflokki borðaði 40 pulsur á sama tíma .
Sú heitir Sonya Thomas og hefur viðurnefnið svarta ekkjan .
Hún er grönn og af kóreskum ættum og getur borðað meira en karlmenn sem vega fjórum til fimm sinnum meira en hún .
Chestnut er heldur engin fitubolla en hann er hávaxinn og tæplega hundrað kíló .
Vegleg verðlaun eru í boði fyrir þetta ofát .
