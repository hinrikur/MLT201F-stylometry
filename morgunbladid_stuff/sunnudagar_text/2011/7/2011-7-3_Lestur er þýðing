Þakklátur lesandi situr frammmi fyrir höfundinum og lýsir fyrir honum upplifun sinni af skáldverki : " Lýsingin á hugarheimi söguhetjunnar og það hvernig hún kemst upp á kant við forpokað smábæjarsamfélagið , sérstaklega í seinni hlutanum , minnti mig á Útlendinginn , L ' Étranger , eftir Camus og þá helst undir lokin þegar Meursault situr í fangelsinu og veit að í raun á að taka hann af lífi fyrir að hafa ekki grátið í útför móður sinnar .
" " Hmmm ...
" segir rithöfundurinn og svo kemur vandræðaleg þögn .
" ...
ég veit ekkert hvað þú ert að tala um , ég veit ekki hver þessi Camus er ...
" Ofangreint er sönn saga ( ég var að ræða við bandaríska rithöfundinn DBC Pierre um Booker-verðlaunabókina Vernon God Little ) og gott dæmi um það að lesandinn er alltaf einn .
Áþekkt og í skammtafræði er inntak bóka til í öllum mögulegum merkingarlegum bylgjuföllum á meðan bókin er ólesin , en þegar einhver les hana falla bylgjuföllin saman í það sem lesandinn upplifir , þ.e. lesturinn býr bókina til .
Hver bók er nefnilega í raun aðeins uppkast að upplifun og það er ekki fyrr en hún er lesin að allar þær hugmyndir sem lesandinn hafði um bókina verða að einni hugmynd , einni skynjun , einni upplifun , samvinnuverkefni höfundar og lesanda .
Víst er þetta steypukennt , og líklega steypa , en dugir vel til að skýra hvers vegna fólk upplifir skáldskap svo ólíkt .
Hver lestur er nefnilega þýðing , þegar lesandinn snarar orðunum yfir á innra tungumál sitt , tengir hugsanirnar saman við eigin hugsanir og skilur orðin sínum skilningi .
Fyrir vikið er engin ein skýring á skáldverki rétt , bókmenntafræðingar taki eftir , og engin skýring röng , eða réttara sagt : Þær eru allar réttar og rangar samtímis , svona eins og kötturinn í kassanum .
