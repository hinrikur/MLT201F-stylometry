Það var kannski of gott til að vera satt , að fá vinning úr spilakassa uppá 43 milljónir evra , eða um sjö milljarða króna .
Behar Merlaku hefur stefnt spilavíti í Bregenz í Austurríki fyrir að hafa ekki borgað honum vinninginn sem kom upp í marslok .
Ráðamenn spilavítisins efast ekki um að vélin hafi sýnt þessa tölu en segja að hún hafi bilað .
Málið verður leyst fyrir dómstólum en í millitíðinni hefur Merlaku verið bannað að sækja spilavítið heim .
