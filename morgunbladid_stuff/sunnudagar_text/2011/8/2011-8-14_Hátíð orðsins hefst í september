Bókmenntahátíðin í Reykjavík verður sett í tíunda sinn miðvikudaginn 7. september næstkomandi og mun standa til sunnudagsins 11. september .
Hátíðin er einn af helstu viðburðum íslenska bókmenntasamfélagsins og er þema hátíðarinnar norrænn sagnaarfur , lifandi samtímabókmenntir og hana munu sækja fjöldi erlendra og innlendra gesta .
Hátíðin í ár verður tileinkuð minningu Thors Vilhjálmssonar sem var einn af upphafsmönnum Bókmenntahátíðarinnar í Reykjavík árið 1985 .
Dagskrá hátíðarinnar fer fram í Norræna húsinu og í Iðnó .
Í Norræna húsinu verða hádegisviðtöl , málstofur og fyrirlestrar , en á dagskránni þar eru líka Íslendingasagnaþing og útgefendamálþing .
Í Iðnó munu höfundar lesa úr verkum sínum á kvöldin auk þess sem haldið verður bókaball í Iðnó , laugardagskvöldið 10. september .
Þá verða einnig dagskráratriði tengd Bókmenntahátíð í Reykjavík í Háskóla Íslands og í Borgarbókasafninu .
Verkefninu Bókmenntaborginni Reykjavík verður formlega hleypt af stokkunum á hátíðinni en einsog kunnugt er var Reykjavík útnefnd ein af Bókmenntaborgum UNESCO í vor .
Í útnefningunni segir meðal annars að Reykjavík státi af framúrskarandi bókmenntahefð í formi ómetanlegra miðaldabókmennta sem varðveittar eru í borginni og eru Íslendingasögurnar , Eddukvæði og Íslendingabók nefnd sérstaklega .
Þá segir að þessi rótgróna hefð sýni sig í varðveislu , miðlun , bókmenntakennslu og kynningu bókmennta í dag .
Einnig er tekið til þess að svo fámenn borg sinni bókmenntum af svo miklum krafti sem raun ber vitni , með þátttöku og samvinnu ólíkra aðila sem koma að bókmenningu og miðlun bókmennta , svo sem útgefenda , bókasafna og rithöfunda .
Á hátíðinni í ár verða margir merkilegir höfundar og ber fyrstan að nefna Nóbelsskáldið : Herta Muller Hún er þýskumælandi rithöfundur frá Rúmeníu .
Hún hlaut bókmenntaverðlaun Nóbels árið 2009 .
En í tilkynningu frá hátíðinni segir : " Hún hefur með " einbeitingu ljóðlistarinnar og hreinskilni prósans að vopni dregið upp mynd af landslagi hinna landlausu , " eins og nefndin orðaði það .
Hún sætti ritskoðun og pólitískum ofsóknum í Rúmeníu og fluttist til Þýskalands árið 1987 , þar sem hún býr í dag .
Bækur Hertu bera flestar mark þess harðræðis sem ríkti í Rúmeníu í stjórnartíð einræðisherrans Ceaucescus .
Skáldsaga hennar Ennislokkar einvaldsins kom út í íslenskri þýðingu árið 1995 .
Í haust er væntanleg íslensk þýðing nýjustu skáldsögu hennar , Atemschaukel , " segir um hana .
En svo er áhugavert skáld frá Noregi sem nefnist : Karl Ove Knausgard Hann er einn umtalaðasti rithöfundur Norðmanna síðari ára .
Það skemmtilega við hann er að hann er rétt skriðinn yfir fertugt en er búinn að gefa út ein sex bindi af ævisögunni sinni .
Fæstar þeirra eru nein smásmíði , heldur um fimm hundruð blaðsíður hver .
Bækurnar hafa notið mikilla vinsælda og fengið mjög góðar viðtökur hjá gagnrýnendum en ekki eins góðar viðtökur hjá fjölskyldumeðlimum hans og fyrrverandi eiginkonu sem er ein aðalpersónan í stórum hluta verkanna og er brjáluð .
Sjálfsævisöguverk hans nefnast Min kamp .
Sara Stridsberg Hún er sænskur rithöfundur sem vann Bókmenntaverðlaun Norðurlandaráðs árið 2007 fyrir bókina Drömfakulteten sem er byggð á persónu Valerie Solanas sem er þekktust fyrir að hafa gert skotárás á Andy Warhol sem hann þó lifði af .
Hún skrifaði líka bækur og leikrit en frægast af ritum hennar er SCUM Manifesto sem er oft kallað öfga-femínískt rit en samkvæmt gagnrýnandanum Claire Dederer var það rit ákall til að losa plánetuna við karlkynið .
Hún hefur einnig þýtt þetta manifesto yfir á sænsku og skrifað leikrit um Solanas .
Síðasta bók hennar nefnist Darling River og kom út árið 2010 .
Denise Epstein ( Némirovsky ) Hún mun mæta og kynna verk móður sinnar , Irène Némirovsky , sem var úkraínskur gyðingur en dó í útrýmingarbúðum nasista aðeins 39 ára að aldri .
Fyrst hraktist hún undan blóðþyrstum krumlum öfga-vinstri manna frá Úkraínu yfir til Frakklands en endaði í blóðþyrstum krumlum nasista í Auschwitz .
Hún gaf út margar bækur fyrir andlát sitt og var erfitt samband hennar við móður sína oftast kjarninn í þeim .
Í haust kemur út hjá Forlaginu bókin Frönsk svíta eftir Némirovsky í íslenskri þýðingu og einnig verður sett upp ljósmyndasýning um ævi Némirovsky í Borgarbókasafninu .
Nawal El Saadawi Það er fengur að þessari skáldkonu sem er ekki aðeins þekkt úr bókmenntaheiminum heldur einnig þeim pólitíska .
Hún er læknir en var búin að gefa út bækurnar I learned love og Memoirs of a Woman Doctor fyrir þrítugt .
Hún varð samt fyrst virklega þekkt eftir að hún gaf út bókina Women and Sex sem vakti mikinn óróa í heimalandi hennar .
Í Egyptalandi hefur hún sætt ofsóknum vegna ögrandi skrifa sinna .
Hún var fangelsuð fyrir mótmæli árið 1981 og flúði landið árið 1988 vegna morðhótana öfgamanna .
Saadawi var áberandi í mótmælunum á Tahir-torgi fyrr á þessu ári , þar sem mótmælendur knúðu fram stjórnarskipti .
Pia Tafdrup Árið 1999 fékk hún Bókmenntaverðlaun Norðurlandaráðs fyrir ljóðabók sína Dronningporten .
Hún hefur einnig sent frá sér skáldsögur og leikrit en þekktasta verk hennar er líklega ljóðabókin Krystalskoven .
Hún á sæti í hinni dönsku og einnig evrópsku akademíu ljóðsins .
Vikas Swarup Allir þekkja skáldsöguna Viltu vinna milljarð sem varð metsölubók um allan heim og vinsæl bíómynd var gerð eftir henni .
Höfundur bókarinnar mun mæta á hátíðina en hans aðalstarf er diplómatía .
Hann skrifaði meðal annars metsölubókina frægu í hjáverkum um nokkurra mánaða skeið í London .
Önnur skáldsaga hans , Sex grunaðir , kom út hjá Landi og sögu árið 2009 í þýðingu annars gests á hátíðinni : Ísaks Harðarsonar .
Ísak Harðarson Skáldið hefur lítið tranað sér fram á ferli sínum og því einstakt tækifæri til að berja hann augum er hann mætir á hátíðina .
Ísak vakti mikla athygli strax með sinni fyrstu bók Þriggja orða nafn sem kom út árið 1982 og eftir það hefur það ávallt verið viðburður þegar bók eftir hann kemur út .
Safnrit með ljóðum hans kom út árið 2000 sem nefnist Ský fyrir ský .
Hann hefur einnig sinnt þýðingum og meðal annars þýtt Swarup og bókina Taumhald á skepnum eftir Magnus Mills .
Bergsveinn Birgisson Fyrir þá sem fylgjast vel með í bókmenntaheiminum hefur Bergsveinn verið kunnur .
En hann náði fyrst hressilega til almennings með síðustu bók sinni Svar við bréfi Helgu sem kom út fyrir síðustu jól en þar voru krassandi ástarjátningar á kjarnyrtri íslensku .
Bergsveinn hafði áður vakið athygli , meðal annars með skáldsögunni Landslag er aldrei asnalegt sem kom út árið 2003 .
Bjarni Bjarnason Hann gaf út sína fyrstu ljóðabók árið 1989 og síðan þá hefur nánast komið út bók á ári hjá höfundinum .
Hann vakti fyrst almenna athygli fyrir hina fallegu skáldsögu sína Endurkoma Maríu sem var tilnefnd til íslensku bókmenntaverðlaunanna árið 1996 .
Skáldsaga hans Mannætukonan og maður hennar vann til Bókmenntaverðlauna Halldórs Laxness árið 2001 og bókin Andlit sem kom út árið 2003 var án vafa ein besta bók þess árs .
Síðasta skáldsaga hans , Leitin að Audrey Hepburn , kom út árið 2009 .
Oddný Eir Ævarsdóttir Hún hefur starfað á vettvangi skáldskapar og myndlistar um nokkura ára skeið , gaf út sjálfsævisögulegu skáldsöguna Opnun Kryppunnar árið 2004 og hefur þýtt og ritstýrt bókverkum .
Síðasta skáldsaga hennar kom út árið 2009 og heitir hún Heim til míns hjarta .
Kristín Marja Baldursdóttir Hún er einn ástsælasti rithöfundur þjóðarinnar .
Fyrsta skáldsaga hennar Mávahlátur kom út árið 1995 .
Eftir henni hefur bæði verið gert leikrit og bíómynd .
Sögulegu skáldsögurnar Karítas án titils og Óreiða á striga urðu mjög vinsælar hér á landi og hafa verið þýddar á margar tungur .
Síðasta bók hennar kom út árið 2009 og heitir hún Karlsvagninn .
Auk ofangreindra höfunda munu einnig mæta rithöfundarnir Paolo Giordano , Horacio Castellanos Moya , Steve Sem-Sandberg , Kristof Magnusson , Ingo Schulze , Matt Haig , Kristín Svava Tómasdóttir , Hallgrímur Helgason , Eiríkur Örn Norðdahl , Ragna Sigurðardóttir og Pétur Gunnarsson .
