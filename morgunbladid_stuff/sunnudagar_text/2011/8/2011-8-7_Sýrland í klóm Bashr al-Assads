Bashr al-Assad fæddist 11. september 1965 og hefur verið við völd frá árinu 2000 .
Hann hafði framan af engar fyrirætlanir um stjórnmálaþátttöku og lærði augnlækningar í Háskólanum í Damaskus .
Eins og svo margir austurlenskir aðalsmenn fór hann til London til frekara náms .
Eldri bróðir Bashrs , Basil al-Assad , átti að taka við ríki föður þeirra , Hafez al-Assad , sem hafði stýrt landinu með harðri hendi um rúmlega 25 ára skeið .
Basil lést hinsvegar í bílslysi árið 1994 og þá varð ljóst að Bashr tæki við völdum þegar Hafez félli frá .
Bashr gekk í herinn og var gerður að leiðtoga Baath-flokksins og sýrlenska hersins við fráfall föður síns árið 2000 .
Í byrjun valdatíðar sinnar gaf Bashr al-Assad vonir um að hann væri boðberi nýrra strauma í hinu kúgaða ríki sem hann erfði frá föður sínum .
Hann lét hafa eftir sér að lýðræðislegri stjórnarhættir væru leiðin til betra lífs en í valdatíð sinni hefur hann þó verið gagnrýndur fyrir mannréttindabrot , slaka efnahagsstjórn og spillingu .
Lítil þróun hefur verið í sýrlensku þjóðfélagi í valdatíð hans og árið 2007 voru sett lög um að haldið væri utan um öll samskipti sem færu fram á spjallborðum .
Auk þess var lokað fyrir aðgang að vefjum á borð við Wikipediu , Youtube og Facebook .
Mannréttindasamtökin Amnesty International og Human Rights Watch hafa ítrekað birt fréttir af því hvernig sveitir al-Assads beiti pyntingum , fangavistun og drápum til að berja niður andstöðu við ógnarstjórnina .
Á meðal allra arabaríkjanna eru hið sýrlenska sýnu verst í að hefta ferðir aðgerðasinna sem er brot á alþjóðalögum .
Með herinn á sínu bandi Í valdatíð Assad-fjölskyldunnar hefur herinn verið í nánu samráði við ógnarstjórnina .
Þegar Hafez braust til valda kom hann nánum samstarfsmönnum sínum fyrir í lykilstöðum innan hersins sem hefur tryggt völd fjölskyldunnar .
Öryggissveitir , herinn og valdhafar eru því í nánu samráði sem hefur leitt til þess að aðgerðir eru vel samhæfðar .
Þetta hefur verið talinn grundvallarmunur á aðstæðum miðað við lönd á borð við Túnis og Egyptaland .
Nú í vikunni sendi al-Assad hersveitir og skriðdreka inn í miðborg Hama þar sem uppreisnir hafa verið hvað skæðastar á árinu .
Árásin þykir bera vott um staðfestu al-Assads í að bæla niður uppreisnina .
Á undanförnum mánuði hafa hundruð þúsunda mótmælenda komið þar saman í von um að knýja fram breytingar .
Borgin er ein af þeim fimm stærstu í landinu og mótmælin voru farin að dreifast frekar um landið .
Talið er að frá því að vopnuð átök hófust á sunnudag hafi yfir 100 manns týnt lífi .
Nú stendur Ramadan-hátíðin yfir þá múslimar fasta og koma saman til að biðja í moskum .
Svo virðist sem stjórnvöld hafi óttast að mótmælendur næðu að virkja fólk sem komið var saman í moskum til aðgerða en aðstæður í borginni eru hræðilegar þar sem matur og vatn eru af skornum skammti .
Atburðirnir hafa þá þýðingu að einangrun Sýrlands innan alþjóðasamfélagsins fer vaxandi .
Sameinuðu þjóðirnar hafa ekki enn sett fram kröfu um að Assad láti af völdum en samskipti við Vesturlönd eru nú stirð .
Assad hefur áður lýst yfir andúð sinni á Vesturlöndum og Ísrael og atburðir vikunnar hafa haft slæm áhrif á samskipti við gamla samherja á borð við Rússa og Tyrki .
Tímasetningin engin tilviljun Á sama tíma og árásin var gerð á Hama fóru fram réttarhöld yfir Hosni Mubarak sem var hrakinn frá völdum í Egyptalandi fyrr á árinu .
Mikill áhugi er á réttarhöldunum sem sýnd eru beint í sjónvarpi .
Talið er að ógnarstjórnin nýti sér þau til dreifa athyglinni frá árásunum .
Arabíska vorið á erfitt uppdráttar í Sýrlandi Frá því að alda mótmæla hófst í hinum arabíska heimi í síðastliðnum desember hefur hún farið víða .
Byltingar voru gerðar í Túnis og Egyptalandi og borgarastyrjöld geisar í Líbíu .
Uppreisnir hafa verið gerðar í Sýrlandi , Barein og Jemen .
Þá hafa kröftug mótmæli verið á götum úti í Alsír , Írak , Jórdaníu , Marokkó og Óman en í minna mæli í Kúvæt , Líbanon , Máritaníu , Sádí-Arabíu og Súdan .
Sameiginleg krafa fólksins hefur verið að fella ógnarstjórnina .
Í Sýrlandi hófust mótmælin í janúar en uppreisn var gerð þann 15. mars .
Í von um að bæta lífskjör sín hefur fólk farið í kröfugöngur , hungurverkföll , valdið eignaspjöllum og gert árásir gegn stjórnvöldum .
Herinn og sveitir Assads hafa brugðist grimmilega við og talið er að meira en 1300 manns hafi látið lífið það sem af er ári .
Mun fleiri hafa slasast og fjöldi fólks er í haldi .
Stjórnvöld hafa sumstaðar skrúfað fyrir vatn og rafmagn .
Þá hafa sveitir Assads lagt hald á hveiti og matvæli og í borginni Daraa blasir hungursneyð við af þessum völdum en nú eru miklir hitar á svæðinu .
