Á haustin verður lífið rólegra þegar útilegutímanum lýkur og það dregur úr flandri fólks um landið .
Þá er auðveldara að hóa fólki saman og rétti tíminn til að halda notaleg matarboð og spjalla um ævintýri sumarins yfir góðum mat .
Tékkaðu á uppskriftabókinni sem þig hefur lengi langað að prófa spennandi rétti úr og drífðu þig í að prófa .
Næst á dagskrá hjá mér er að baka hrökkbrauð með alls konar fræjum og fíneríi sem verður örugglega spennandi tilraun .
Svo skellir maður nú kannski í eina köku á eftir líka – svona aðeins á móti hollustunni .
