Í Bandaríkjunum liggur ákvörðunarvaldið um lögleiðingu hjónabands samkynhneigðra hjá hverju ríki fyrir sig .
Allur gangur er á skoðunum bandarískra ráðamanna hvað þessi réttindi varðar en George W. Bush , fyrrverandi Bandaríkjaforseti , lagði meðal annars til árið 2004 að bandarísku stjórnarskránni yrði breytt þannig að hún bannaði ríkjum Bandaríkjanna að lögleiða hjónabönd fólks af sama kyni .
Sú tillaga var hins vegar ekki samþykkt af þingmönnum .
Stærsta ríkið Hinn 24. júlí síðastliðinn varð New York sjötta ríkið og það stærsta til að lögleiða hjónaband samkynhneigðra .
Síðan þá hafa fjölmargir gengið að eiga sína eða sinn heittelskaða .
Það kom einmitt á óvart þegar Barbara Bush , dóttir George W. Bush , barðist sérstaklega fyrir því að samkynhneigðum yrði gert kleift að ganga í hjónaband í New York-ríki , en frumvarpi þess efnis hafði áður verið hafnað árið 2009 .
Nú ættu samkynhneigðir íbúar ríkisins því sannarlega að geta tekið gleði sína á ný .
Hið sama er að segja um íbúa Argentínu , en síðasta sumar varð Argentína fyrsta landið í Suður-Ameríku til að lögleiða hjónaband samkynhneigðra .
Slíkt frumvarp var hins vegar fellt í franska þinginu fyrr í sumar og því allur gangur á því hversu langt á veg réttindi samkynhneigðra eru komin í löndum heimsins .
