Tiger Woods hefur átt í miklum vandræðum innan sem utan vallar síðustu tvö ár .
Kappinn hefur ekki unnið eitt einasta mót í 628 daga og skiptir þá ekki máli hvort það eru stórmót eins og Masters eða U.S Open , eða minni mót – ekkert hefur gengið hjá aumingja kallinum .
Framhjáhöld og meiðsli Gengi Tigers hefur legið niður á við frá því kringum þakkargjörðarhátíðina árið 2009 , þegar þær sögur fóru á kreik að þessi þáverandi besti kylfingur heims hefði haldið framhjá eiginkonu sinni .
Sögusagnirnar reyndust á rökum reistar og veldi Tigers tók að hnigna ; konan fór frá honum , auglýsendur hurfu á braut og gengi hans á vellinum versnaði til muna .
Þegar þetta gerðist var hann í efsta sæti heimslistans og ekkert virtist geta stöðvað hann , en í dag situr hann í 28. sæti listans .
Annað og meira en framhjáhöld hafa haldið Tiger frá golfíþróttinni , því meiðslalisti hans er orðinn langur .
Árið 2007 sleit hann fremra krossband í hné .
Árið 2008 fór hann í liðspeglun til að gera við skemmdir á hnénu .
Hann sleit síðan hásin í desember árið 2008 , glímdi við bakmeiðsli í maí árið 2010 og svipuð meiðsli í desember sama ár .
Nýlega , eða síðastliðna 3 mánuði , hafa önnur hnémeiðsli og meiðsli á hásin haldið honum frá keppni .
Endurkoman Tigerinn hefur nú snúið aftur á PGA mótaröðina , nánar tiltekið á Bridgestone Invitational mótið í Bandaríkjunum , sem hófst á fimmtudaginn og lýkur í dag , sunnudag .
Mótið er haldið á Firestone-vellinum í Akron í Ohio .
Tiger hefur átt góðu gengi að fagna á þessu móti á sínum ferli og hefur unnið það oftast allra , eða sjö sinnum .
Eftir æfingahring á Bridgestone á þriðjudaginn sagði Tiger við fréttamenn að hann væri í toppformi og að langt væri síðan hann hefði verið eins vel á sig kominn líkamlega .
" Ég finn ekki fyrir neinum verkjum og fóturinn virkar heill , " sagði Tiger .
" Þetta er einmitt ástæða þess að ég tók mér eins langan tíma og raunin varð til þess að snúa aftur til keppni .
Það var gott að geta farið út á völl , spígsporað þar um , spilað og gert það sem ég vildi án þess að finna til verkja , " sagði Tiger einnig .
Nýr kylfusveinn Þetta er fyrsta mótið sem Tiger tekur þátt í síðan hann rak kylfusvein sinn , Steve Williams , en Williams hefur verið á mála hjá Tiger síðastliðin 12 ár .
Tiger réð í hans stað æskuvin sinn Byron Bell , en nafn hans birtist reglulega í fjölmiðlum þegar hneykslismál Tigers fóru sem hæst á sínum tíma .
Eftir að ljóst var að Williams hefði verið látinn taka pokann sinn sagði hann eitthvað á þá leið að hann hefði sóað tveimur árum af lífi sínu .
Aðspurður sagði Tiger að honum hefði fundist kominn tími til að breyta til .
" Við áttum góðu gengi að fagna í þessi tólf ár og sigruðum á mörgum mótum .
Hann er frábær maður og hefur hjálpað mér mikið á ferlinum .
Ég held að ég hafi líka hjálpað ferli hans , en mér fannst kominn tími til að breyta aðeins til , " sagði Tiger .
Góð ákvörðun ? Eftir að hafa verið kylfusveinn Tigers í tólf ár og unnið ótal titla með honum var Steve Williams ekki lengi að næla sér í nýja vinnu , en kylfingurinn Adam Scott réði hann sem kylfusvein sinn .
Það er því ansi kaldhæðnislegt að Adam Scott skuli nú leiða Bridgestone mótið , en hann er á átta höggum undir pari , eða sex höggum fyrir ofan Tiger sem situr í 22.-33. sæti mótsins þegar blaðið fór í prentun .
Nýi kylfusveinninn Nýr kylfusveinn Tigers heitir Byron Bell , en þeir hafa þekkst allt frá barnæsku .
Eftir Opna ástralska mótið árið 2009 , fóru af stað sögur þess efnis að Tiger Woods hefði haldið fram hjá konu sinni .
Í þeirri umræðu kom oft upp nafnið Byron Bell , en hann var sagður hafa verið milliliður í þeim hörmungum sem dundu yfir einkalíf Tigers .
Hann átti að hafa komið á fundi kylfingsins við nokkrar konur , og pantað flugferðir , mat og hótelherbergi .
Rachel Uchitel , ein af hjákonum Tigers , staðfesti þetta og sagði að Byron hefði pantað fyrir sig flugfar til Ástralíu , þar sem Tiger var að spila , svo þau gætu átt kvöldstund saman .
Tiger hefur alltaf hlaupið til varna fyrir Bell og sagt að enginn hafi vitað hversu umfangsmikið málið var nema hann sjálfur .
Bell er framkvæmdastjóri fyrirtækis í eigu Tigers sem sérhæfir sig í að hanna golfvelli um allan heim .
Í kjölfar heimskreppu hefur þó verið fremur lítið að gera hjá fyrirtækinu , það hefur til dæmis þurft að fresta verkefnum í Dubai , Mexíkó og í Bandaríkjunum .
