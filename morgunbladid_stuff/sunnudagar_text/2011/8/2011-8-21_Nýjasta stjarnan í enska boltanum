Fyrsta umferð ensku úrvalsdeildarinnar var leikin um síðustu helgi .
Að stærstu leyti var umferðin tilþrifalítil : Manchester United vann nauman skyldusigur , Arsenal og Chelsea gerðu bæði markalaus jafntefli og Liverpool-liðið olli vonbrigðum .
Hinsvegar hafa áhangendur Manchester City ástæðu til að líta tímabilið björtum augum eftir að nýjasti leikmaður liðsins , Sergio Aguero , fór á kostum í sínum fyrsta leik fyrir liðið .
Argentínumaðurinn lágvaxni sem var keyptur til liðsins frá Atletico Madrid á 38 milljónir punda eða um 7 milljarða kr. , skoraði tvö mörk á þeim rúmu 30 mínútum sem hann lék .
Að vísu má segja að frammistaða leikmannsins gegn nýliðum Swansea sem hafa ekki leikið í efstu deild síðan snemma á níunda áratugnum og hafði barist fyrir lífi sínu í leiknum í 60 mínútur , sé mögulega ekki besti mælikvarðinn til að dæma um getu framherjans .
Engu að síður var hægt að sjá ýmislegt í leik hans sem gæti mögulega reynst stjörnum prýddu liði bláliðanna dýrmætt .
Í liðinu er nóg fyrir af góðum leikmönnum sem hafa verið keyptir dýrum dómum en samt sem áður náði liðið ekki að blanda sér af alvöru í baráttuna um titilinn á síðasta tímabili .
Aguero sýndi í leiknum að hann hefur ýmsa kosti umfram tæknilega getu og hraða .
Á mánudaginn sást að Kun Aguero eins og hann er kallaður , er ástríðufullur leikmaður með mikið keppnisskap og er hungraður í að sanna sig og vinna titla fyrir Manchester City .
En liðið hefur einungis unnið ensku deildina tvisvar : árin 1937 og 1968 .
Quique Sánchez Flores þjálfari Atletico á síðasta tímabili sá nægilega leiðtogahæfileika í Aguero til að skipa hann sem varafyrirliða liðsins en Úrúgvæinn Diego Forlan er fyrirliði liðsins .
Glæsilegur ferill Þrátt fyrir að vera ungur að árum hefur Aguero afrekað mikið á ferli sínum .
Hann lék sinn fyrsta leik í argentínsku deildinni fyrir Indiependiente þegar hann var rétt orðinn 15 ára .
Hann varð þar með yngsti leikmaðurinn til að leika í deildinni en sá sem hafði átt fyrra metið var goðsögnin Diego Maradona sem var um tíma tengdafaðir Aguero .
Á næstu árum náði hann að festa sig í sessi innan liðsins og skoraði 23 mörk í 56 leikjum sem var nóg til að vekja áhuga stórliða í Evrópu .
Í maí 2006 gekk hann í raðir Atletico Madrid á Spáni en kaupverðið er talið hafa numið 23 milljónum evra .
Aguero sló í gegn á Spáni og skoraði reglulega fyrir liðið sem náði fínum árangri .
Í 234 leikjum fyrir liðið skoraði Aguero 101 mark fyrir Atletico Madrid sem lék á tímabilinu í Meistaradeild Evrópu eftir langa bið og vann Evrópudeildina vorið 2010 þar sem Aguero var einn af lykilmönnum liðsins .
Þá varð Aguero ólympíumeistari með Argentínumönnum í Peking árið 2008 .
Á HM undir tuttugu ára liða í Kanada árið 2007 varð hann markahæsti leikmaður mótsins og jafnframt valinn besti leikmaður .
Eftirvæntingin sem ríkir á Ethiad leikvangnum í Manchester er því ekki úr lausu lofti gripin og aðrir framherjar liðsins hafa ekki verið til fyrirmyndar upp á síðkastið .
Mario Balotelli virðist hafa einstakt lag á að koma sér í vandræði og leiðtogi liðsins Carlos Tevez virðist ekki ætla að tolla lengi í Manchesterborg .
Vonir þeirra bláklæddu um að Aguero sé maðurinn sem muni gera gæfumuninn í baráttu um titilinn eru því skiljanlegar .
Boltafjölskylda Aguero er trúlofaður Gianninu Maradona , dóttur eins frægasta og besta knattspyrnumanns allra tíma , Diego Maradona .
Saman eiga þau soninn Benjamin sem fæddist árið 2009 .
Hann á því ekki langt að sækja hæfileikana og verður vafalaust undir smásjá stórliða í framtíðinni .
Sonur Maradona , Diego Sinagra , leikur hinsvegar í fjórðu deild á Ítalíu .
Margir góðir leikmenn hafa verið keyptir til liðsins Eftir að Manchester City liðið var keypt af Abu Dhabi United Group í ágústmánuði árið 2008 hefur gengið á ýmsu innan félagsins .
Fyrstu kaup eigendanna voru á brasilísku stjörnunni Robinho fyrir 32,5 milljónir punda .
Kaupin vöktu mikla athygli en þau voru kláruð á nokkrum klukkustundum rétt fyrir lok félagaskiptagluggans en félagið gerði jafnframt tilboð í leikmenn á borð við David Villa og Mario Gomez .
Næsta sumar var félagið stórtækt á leikmannamarkaðnum en þá voru Gareth Barry , Roque Santa Cruz , Kolo Touré , Emmanuel Adebayor , Carlos Tevez og Joleon Lescott keyptir til félagsins .
Eftir brösótt gengi var Mark Hughes þjálfari látinn taka pokann sinn og gamli refurinn Roberto Mancini tók við liðinu .
Fyrir síðasta tímabil voru Jerome Boateng , Yaya Touré , David Silva , Alexander Kolorov , Mario Balotelli og James Milner keyptir til liðsins og Edin Dzeko kom svo í janúar á þessu ári .
Aguero er því sjöundi dýri framherjinn sem gengur til liðs við liðið á þessum þremur árum sem hafa liðið frá því að Sheikh Mansour keypti liðið .
