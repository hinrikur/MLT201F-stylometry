Bandaríski skemmtidansþátturinn So You Think You Can Dance hefur slegið í gegn og sömuleiðis þáttastjórnandinn Cat Deeley .
Deeley er tilnefnd til Emmy-verðlauna , sem besti stjórnandi veruleikaþáttar .
Verðlaunin verða veitt 18. september í Los Angeles og er Deeley eina konan sem er tilnefnd í flokknum .
Hún keppir við Phil Keoghan ( Amazing Race ) , Tom Bergeron ( Dancing with the Stars ) , Ryan Seacrest ( American Idol ) og Jeff Probst ( Survivor ) .
Flokkurinn var stofnaður fyrir Emmy-verðlaunin 2008 og hefur Probst unnið öll árin og er því á brattann að sækja fyrir Deeley og aðra tilnefnda .
Starfaði sem fyrirsæta Deeley er bresk , fædd Catherine Elizabeth Deeley , hinn 23. október 1976 og er því 34 ára .
Eins og áhorfendur dansþáttarins skemmtilega hafa kannski tekið eftir er hún hávaxin , 175 cm .
Þegar hún var 14 ára tók hún þátt í keppni á vegum BBC-þáttarins The Clothes Show .
Þar kom útsendari á vegum fyrirsætuskrifstofunnar Storm auga á hana og fékk hún samning við skrifstofuna í kjölfarið .
Þá tók hún upp nafnið Cat en það þótti þjálla og eftirminnilegra í fyrirsætuheiminum .
Að skólagöngu lokinni , þegar hún var 18 ára , varð hún fyrirsæta í fullu starfi þar til hún var 21 árs en þá fékk hún starf sem kynnir hjá tónlistarsjónvarpsstöðinni MTV í Bretlandi .
Hún vann við fjölmarga þekkta þætti í Bretlandi en freistaði síðan gæfunnar vestanhafs og tók við starfi þáttastjórnanda So You Think You Can Dance árið 2006 .
Hún byrjaði í annarri þáttaröðinni og tók við af Lauren Sánchez , sem var ólétt .
Deeley er heldur ekki alveg hætt fyrirsætustörfunum en hún er sem stendur andlit Pantene-hársápu í Bretlandi .
Finnst mikilvægt að vera í góðu sambandi við dansarana frá upphafi Deeley vildi frá upphafi eiga í góðu sambandi við keppendurna .
" Þegar ég byrjaði í þættinum sagði ég að ég vildi virkilega fylgjast vel með undankeppnunum .
Ég vildi ná að mynda tengsl við dansarana frá upphafi .
Ég vildi ekki að þeir myndu átta vikum síðar mæta í stúdíóið og segja : " Bíddu nú við , hver er þessi enska pía eiginlega ? " sagði hún í viðtali .
Hún segir að fólk segi alltaf við hana að hún sé alveg eins í alvörunni og í sjónvarpinu .
" Já , ég er alveg eins .
Ég er ekki að leika einhvern annan karakter .
Ákveðnir þættir persónuleika míns ýkjast upp því maður verður að skína í gegn í sjónvarpi en í raun er ég alveg sú sama , " sagði hún .
Deeley er að sjálfsögðu ánægð með Emmy-tilnefninguna .
" Ég er svo spennt , " sagði hún í þættinum Good Day LA .
" Ég öskraði þegar ég frétti þetta .
Ég var svo hissa , ég ætlaði ekki að trúa þessu .
Ég hringdi í mömmu mína og hún sagði : " Þetta er nú ekki slæmt er það ? Þetta mun ekki gera þér neitt nema gott .
" Hún sagðist ekki vera búin að ákveða í hverju hún ætli að vera í við verðlaunaathöfnina .
" Ég held ég ætli samt að vera í einhverju mjög sígildu því það er ekki víst að ég verði nokkru sinni tilnefnd aftur ! " Ættuð frá Birmingham Deeley er fædd og uppalin í Birmingham en þar eins og í nokkrum öðrum borgum í Bretlandi blossuðu upp óeirðir nýverið .
Kynnirinn er ekki búinn að gleyma heimaborginni og var að vonum brugðið vegna fréttanna .
" Hræðilegar fréttir .
Trúi ekki eigin augum .
Hryllilegt .
Reynið að vera örugg , " skrifaði hún á Twitter .
Í næsta mánuði kemur síðan í ljós hvort Deeley fær Emmy-verðlaun .
Það vinnur kannski á móti henni að þetta er fyrsta tilnefningin hennar en aðrir í flokknum hafa verið tilnefndir áður , en ljóst er að hún ætti sigurinn fyllilega skilinn .
