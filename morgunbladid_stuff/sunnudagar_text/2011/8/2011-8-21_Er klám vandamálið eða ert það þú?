Getur verið að þú sért vandamálið en ekki klámið sjálft ? Rannsókn sem gerð var í Háskólanum í Utah í Bandaríkjunum fengi eflaust marga til að spyrja sig þeirrar spurningar , því hún sýndi fram á að áhrif kláms á einstakling velta á honum sjálfum .
Rannsóknin leiddi í ljós að því meira sem þátttakendur reyndu að bæla niður kynlífshugsanir sínar og -langanir , því líklegri væru þeir til að líta á klám sem vandamál .
299 háskólanemar voru spurðir hvort þeir teldu neyslu á klámi vandamál .
Að því er virðist ættu gögnin að hjálpa til við að ná sáttum í hinni löngu og sjóðheitu umræðu um það hvort klám hafi jákvæð eða neikvæð áhrif á fólk .
Í áratugi hafa klámsinnar sem og andstæðingar þess tekist á um það hvort að klám skaði konur , geri neytendur kynferðislega ágengari , skaði sambönd og ýti undir kynjamismunun .
Þeir sem styðja neyslu á klámi fullyrða að það auðgi hugmyndir elskenda í kynlífi , stuðli að betri sjálfsfróun og dragi jafnvel úr löngun einstaklings til þess að misnota einhvern kynferðislega og sé því örugg leið til að fá útrás fyrir kynferðislegar fantasíur .
Þeir sem eru á móti neyslu á klámi segja að sjónrænar myndir af þessu tagi skapi og ali á óraunverulegri kynferðislegri eftirvæntingu , snúi elskhugum hvorum á móti öðrum og hvetji til ofbeldis .
Áhorf kláms er einn flóknasti angi kynferðislegrar nautnar og tjáningar , sérstaklega þegar áhorfið verður meira en hóflegt getur talist eða inniheldur ofbeldi .
Eigi að síður svara kynlífsfræðingar spurningum um neyslu á klámi og spurningum á borð við " Er í lagi að horfa á klám ? " , " Hversu oft er of oft ? " , " Hvaða tegund af klámi gerir mig að öfugugga ? " , " Orsakar neysla á klámi vandamál ? " á þann veg að það velti á einstaklingnum sjálfum .
Hugsanleg vandamál sem skapast í kringum klámneyslu eru fyrst og fremst sprottin af persónulegum gildum og skoðunum á ólíkum tegundum af erótík , nánd og kynferðislegri nautn .
Hugmyndir þínar um það sem er annars vegar jákvætt og gott og hins vegar neikvætt og rangt hafa áhrif á kynferðislega ánægju þína .
Rannsóknirnar í háskólanum í Utah benda til þess að líkurnar á því að klámneysla verði að vandamáli fari eftir því hvernig einstaklingurinn bregst við ef hann lokar á kynferðislegar langanir sínar .
Löngun einstaklings í klám er líklegri til að aukast ef viðkomandi byrgir hana inni , þ.e. bælingin magnar löngunina í að skoða klám .
Og þetta verður flókið fyrir einstaklinginn þegar það vinnur á móti siðferði hans , þar á meðal trúarlegum áhrifum .
Það eru þessar blendnu tilfinningar sem koma upp sem á endanum leiða til kynlífsvandamála .
