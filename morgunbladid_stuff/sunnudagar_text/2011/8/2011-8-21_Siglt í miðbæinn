Ef fólk mögulega getur er ráð að skilja bílinn eftir heima á Menningarnótt og ganga í bæinn .
Eða þá að taka strætó eða leigubíl .
Fyrir þá sem vilja ferðast á nýjan og nokkuð spennandi máta verður líka hægt að sigla á milli Sundahafnar og Hörpu á Menningarnótt .
Þá er hægt að skilja bílinn eftir á bílastæðum við Sundahöfn og skella sér siglandi í bæinn .
Þetta gæti orðið nokkurt ævintýri , sérstaklega fyrir yngstu kynslóðina .
Á vefsíðu hátíðarinnar má sjá allar upplýsingar um hvenær siglt er en líka að sjá hvaða götur verða opnar fyrir umferð og annað slíkt sem viðkemur umferðinni .
Sniðugt er að skoða þetta áður en lagt er í hann til að vera með allt á hreinu .
