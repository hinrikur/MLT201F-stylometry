Dægurstjarnan Kim Kardashian gekk í hjónaband með körfuboltamanninum Kris Humphries um síðustu helgi .
Fjölmiðlar í Bandaríkjunum hafa farið hamförum í því að segja fréttir af undirbúningi brúðkaupsveislunnar og reyndar öllu sem tengist lífi veruleikaþáttastjörnunnar , svo jafnast á við fréttirnar af tilhugalífi og brúðkaupi Vilhjálms og Katrínar í Bretaveldi .
Bandaríkjamenn eiga auðvitað ekkert kóngafólk og verða að bæta sér það upp með öllum sjónvarps- og kvikmyndastjörnunum sem búa í þessu landi þar sem poppmenningin er guð .
Kim varð fræg fyrir veruleikaþáttinn um fjölskyldu sína Keeping Up with the Kardashians sem hefur síðan getið af sér fleiri þætti en sá nýjasti er Kourtney and Kim Take New York .
Svo má ekki gleyma því að kynlífsmyndband með henni og þáverandi kærastanum , rapparanum Ray J , " lak " á netið .
Myndbandið vakti rækilega athygli á Kim , sem lærði þessa aðferð hjá Paris Hilton ( ef einhver man ennþá eftir henni ) en Kim hefur tekið við af Paris fyrir að " vera fræg fyrir ekki neitt " .
Fjölskyldan með sjö og hálfan milljarð í tekjur Hún og fjölskylda hennar er orðin mjög rík á þáttunum og fleiru en í fyrra voru tekjur hennar um 65 milljónir dala eða tæpur sjö og hálfur milljarður króna .
Kim hélt líka viðamikið og dýrt brúðkaup en græðir þó samt á því en People -tímaritið borgaði eina og hálfa milljón dala , 170 milljónir króna , fyrir einkarétt af myndum úr brúðkaupinu .
Tímaritið ætlar ábyggilega að ná í þá peninga til baka og meira til með sölu á blaðinu .
Fólk virðist að minnsta kosti elska það að lesa um hana á netinu .
Samkvæmt Yahoo ! var leitað þrisvar sinnum oftar að nafninu Kim Kardashian á brúðkaupsdegi hennar en að Kate Middleton á degi konunglega brúðkaupsins 29. apríl .
Það líkar samt aldrei öllum við þá sem eru svona vinsælir en samkvæmt nýrri könnun Reuters / Ipsos er Kim á topp tíu yfir hötuðustu stjörnurnar .
Það eru nefnilega margir sem hafa gaman af því að lesa um hana og hneykslast á henni , eins og hversu dýr trúlofunarhringurinn hennar var ( 230 milljónir króna ) og um furðulegan gjafalista ( 700.000 króna vasar ) .
Að sjálfsögðu verður síðan gerður sérstakur þáttur í tveimur hlutum á sjónvarpsstöðinni E ! um brúðkaupið en Kim ' s Fairytale Wedding : A Kardashian Event verður á dagskrá 9. og 10. október .
Vörumerkjasérfræðingurinn Linda Ong sagði þetta í viðtali við Hollywood Reporter um vinsældir Kardashian-fjölskyldunnar : " Í dag , þegar flestir eru bara að reyna að lifa af , gefur það okkur öllum von að fylgjast með þeim blómstra .
" Stálu mat fyrir brúðkaupsveisluna Það er ekki sama ofgnóttin í öllum brúðkaupsveislum eins og hjá Kim Kardashian og Kris Humpfries .
Nýgift par í Pennsylvaníu í Bandaríkjunum var handtekið í vikunni fyrir að hafa stolið mat úr matvöruverslun .
Hjónin , sem eru 32 ára og 22 ára , tóku vörur að andvirði um 114.000 kr. ófrjálsri hendi úr Wegmans-matvöruversluninni .
Það sást til þeirra á myndbandsupptökuvélum fara út með fulla innkaupakörfu án þess að borga .
Þau voru handtekin skömmu síðar og játuðu að hafa tekið vörurnar .
Þau sögðu lögreglu að þau hefðu gift sig nokkrum dögum fyrr og matvörurnar hefðu verið fyrir brúðkaupsveisluna .
Þau hafa verið ákærð fyrir stuldinn .
