Við vorum staddir þrír Íslendingar á útsláttarmótinu í Hollandi haustið 1994 þegar " skáksagan " gekk skyndilega fram á okkur .
Mikhael Botvinnik var orðinn æði sjóndapur en þarna var hann leiddur áfram af vingjarnlegum risa , Vasilí Smyslov .
Þeir voru heiðursgestir mótsins .
Nú er þess víða minnst að hinn 17. ágúst sl. voru hundrað ár frá fæðingu Mikhails Botvinnik .
Hann varð heimsmeistari árið 1948 , tveim árum eftir fráfall Alexanders Aljékín .
Eftir það tefldi hann átta heimsmeistaraeinvígi og hélt titlinum með stuttum hléum til ársins 1963 .
Botvinnik vakti fyrst athygli þegar hann lagði heimsmeistarann Capablanca í fjöltefli árið 1925 .
Frami hans varð skjótur eftir það og náði ákveðnum hátindi með sigri ásamt Capablanca á stórmótinu í Nottingham árið 1936 .
Árið 1939 hafði náðst samkomulag um einvígi Botvinniks við heimsmeistarann Aljékín en stríðið gerði út um þau áform .
Árið 1946 skoraði Botvinnik Aljékín aftur á hólm en heimsmeistarinn , sem hafðist við í Portúgal heilsulaus , fjárvana og niðurlægður , fannst skömmu síðar látinn á hótelherbergi í smábænum Estoril .
Botvinnik þótti afar skipulagður maður .
Meðfram skákinni starfaði hann sem rafmagnsverkfræðingur og þróaði m.a. hugbúnað fyrir skáktölvu .
Hann lagði upp æfingaáætlun fyrir skákmenn sem hafði mikil áhrif .
Þar var m.a. gert ráð fyrir allt að 8 klst. skákrannsóknum á dag , mikilli líkamsrækt og algerri afneitun lífsins lystisemda .
Skákþjálfara sína , Model og Ragozin , lét hann stundum hringsóla í kringum vinnuborð sitt eða spúa frá sér tóbaksreyk svo hann gæti vanist óvæntum truflunum .
Með sanni hefur Botvinnik verið talinn fulltrúi fyrir þá tortryggni sem gegnsýrði sovéskt þjóðlíf og hann var oft grunaður um að beita áhrifum sínum til að ná fram hagfelldri niðurstöðu .
En stundum kom hann á óvart .
Hann neitaði að skrifa upp á plagg til fordæmingar á því er Viktor Kortsnoj " tók stökkið yfir " sumarið 1976 og virtist fylgja sannfæringu sinni í flestum málum .
Skákir Botvinniks á 1. borði ólympíumóta vöktu alltaf mikla athygli .
Þegar Botvinnik tefldi við Fischer í Varna 1962 tókst Bobby að finna glufu i gömlum Botvinnik-rannsóknum og fékk unnið tafl .
" Karlinn var orðinn svo lúpulegur , " skrifaði Bobby til vinar síns , " að engum hefði komið á óvart þó hann hefði verið fluttur á sjúkrabörum af skákstað .
Þegar jafnteflisstöðunni var hinsvegar náð spígsporaði hann blýsperrtur um sviðið með reistan makkann , " bætti hann við .
Miguel Najdorf reið sjaldnast feitum hesti frá viðureignum sínum við " Bóta " , sbr. eftirfarandi skák sem tefld var á ólympíumótinu í Amsterdam 1954 : Mikhail Botvinnik – Miguel Najdorf Kóngsindversk vörn 1. d4 Rf6 2. c4 g6 3. g3 Bg7 4 .
Bg2 O-O 5 .
Rc3 c5 6 .
Rf3 Rc6 7 .
O-O d6 8. e3 Bf5 9. b3 Dc8 10 .
Bb2 Re4 11 .
Hc1 Rxc3 12 .
Bxc3 Be4 13. d5 Bxc3 14 .
Hxc3 Rd8 15 .
Rd2 Bxg2 16 .
Kxg2 f5 17. f4 e6 18. e4 exd5 19. cxd5 Rf7 20 .
He1 He8 21 .
Hce3 Dd7 22 .
Df3 Had8 23. a4 b6 24. exf5 Hxe3 25 .
Hxe3 Dxf5 26. g4 Dc2 27 .
He2 Hf8 28 .
Re4 Dd1 ( STÖÐUMYND ) 29 .
Rf6 + Kg7 30. g5 Hc8 31 .
He3 Dxf3 32 .
Kxf3 h6 33. h4 hxg5 34. hxg5 a6 35 .
He7 Hb8 36 .
Ha7 b5 37 .
Hxa6 bxa4 38. bxa4 Hc8 39. a5 Kf8 40 .
Hc6 Ha8 41. a6 – og Najdorf gafst upp .
Helgi Ólafsson helol@simnet.is 