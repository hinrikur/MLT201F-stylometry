07:00 – Elsta barnið vaknað og komið á stjá .
Skoða forsíður blaðanna áður en nesti er undirbúið .
Elsta barnið farið , fletti yfir leiðara blaðanna .
Vek næsta barn sem á að mæta í skólann í fyrsta sinn klukkan átta en ekki um níuleytið eins og veturna áður .
Yngsta barn , sem á að mæta níu , vaknar sjálfkrafa þegar miðbarnið skellir hurðinni , nokkrar síður í blöðunum og spjall áður en hann stekkur af stað .
Ekki sem verst að hafa smá tíma með hverju barni – ætli þetta haldist út veturinn ? 09:00 – Hleyp út á skrifstofu , hitti vinnufélaga og við förum yfir verkefni dagsins .
Skoðum vefsíður fyrir tvo viðskiptavini í dag .
Búin að bóka notendur til okkar og við biðjum þá að fara í gegnum ákveðið ferli svo við getum metið hvort framsetning og hönnun vefjanna standist kröfur um notendavæni .
09:30 – Skutlast út í Brynju á Laugavegi að kaupa rafmagnsöryggi ( þessi gömlu ) til að koma rafmagni á hluta hússins en þrátt fyrir mikla leit og eftirgrennslan voru þau hvergi til eftir kl. 20 í gærkvöldi .
Hleyp heim og skrúfa nýju öryggin því frændi minn frá Þýskalandi er í heimsókn og ég kann ekki við annað en að redda þessu strax .
10:00 – Notendaprófanir .
Sit með notendum , einum í einu að skoða vefi .
Ýmis notendavandamál koma upp , set niður á blað hvernig þeim gengur að átta sig á hvernig vefirnir virka og tillögur um hvernig breyta ætti vefjunum til hins betra .
Á milli notenda ræðum við vinnufélagarnir um þau vandamál sem komu upp og setjum niður punkta í greininguna fyrir viðskiptavinina .
12:00 – Sund , kílómetri og ekkert hangs þó að veðrið sé eins og hannað til þess .
13:15 – Aftur á skrifstofu að hitta notendur og finna fleiri notendur .
Gengur bara vel enda fá allir notendur vel greitt fyrir framlag sitt .
15:30 – Pólitík .
Les yfir fundargerðir og gögn um velferðarmál hjá borginni enda vinna vegna fjárhagsáætlunar að hefjast í ráðum borgarinnar .
Hef áhyggjur .
Svara tölvupósti og ósvöruðum símtölum .
17:30 – Stuttur niðurstöðufundur og skýrsluskrif .
Man svo eftir frændanum og dríf mig heim .
18:00 – Heima .
Frændi að spila við strákana og læra íslensku í leiðinni , orðinn bara nokkuð klár enda búinn að vera hér í nokkrar vikur .
Horfi á draslið , hvenær ætlar einhver að finna upp tækið sem kemur fötum og dóti á sinn stað .
Ákveð að bíða eftir því .
19:00 – Matarboð hjá mömmu .
Frábær matur , frábært fólk , miklar og heitar umræður , gamlir og ungir , þvílík snilld að eiga svona fjölskyldu ! Bíltúr um borgina á leiðinni heim .
Laugardalurinn , Öskjuhlíðin , Nauthólsvíkin , Háskólasvæðin , Gamli kirkjugarðurinn .
Fallega Reykjavík .
22:30 – Börnin í háttinn .
Vinir líta við , sumir á leið til New York eftir stutt frí heima .
Sitjum og skröfum smá stund .
Sumir hressir og ákveða að rölta út á lífið .
Ég í háttinn í þetta sinn en heyri fyrst í Hjálmari sem er enn að í Hnífsdal að vinna í húsi sem við erum að gera upp .
