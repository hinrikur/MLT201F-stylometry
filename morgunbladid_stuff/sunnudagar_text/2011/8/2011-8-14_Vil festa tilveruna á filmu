Þetta var rosalega skemmtilegt og um leið virkilega intensívt – vinna , vinna , vinna , " segir ljósmyndarinn Særún Norén , en hún sótti námskeið Mary Ellen Mark og Einars Fals Ingólfssonar sem lauk í vikunni .
Særún var eini Íslendingurinn sem sótti námskeiðið , en hún er hálfíslensk , dóttir Hrafnkels Karlssonar , sem rekur hestabúgarðinn Valleröd í Svíþjóð , og sænsku leikkonunnar Nínu Noren .
Einlægur áhugi á öðru fólki " Við tókum ljósmyndir alla daga í hálfan mánuð , hittumst á kvöldin og fórum yfir myndirnar , til dæmis kom RAX [ Ragnar Axelsson ] til okkar og það var mögnuð upplifun ! " segir hún .
" Eins sáum við áhrifamikla heimildarmynd , Streetwise , eftir [ kvikmyndaleikstjórann ] Martin Bell , sem einnig kenndi á námskeiðinu .
Það var mikið lán að komast á námskeið til Mary Ellen Mark , sem hefur lengi verið uppáhaldsljósmyndarinn minn .
Mig langaði á námskeið sem hún hefur haldið í Mexíkó , en svo frétti ég að hún yrði á Íslandi og þá sótti ég um , enda hef ég lengi ætlað að vinna verkefni hér .
Það var líka ánægjulegt að hún er ekki bara góður ljósmyndari , heldur hlý og falleg og heillandi .
" Nítján ljósmyndarar sóttu námskeiðið og var farið yfir myndirnar sem teknar voru á því síðasta daginn eða á mánudaginn var .
" Það var eftirtektarvert hversu nálgunin var ólík , jafnvel þegar við fórum á sömu staðina , " segir Særún .
" Mér fannst líka gaman að kynnast spennandi fólki í gegnum myndatökurnar , en það er nokkuð sem einkennir þetta litla samfélag á Íslandi .
Maður kynnist fólki ekki eins vel í Svíþjóð .
Hér er fólk áhugasamara um annað fólk og einlægara í áhuga sínum .
" Hún stenst ekki mátið .
" Og ég hef ákveðið að koma hingað í framhaldinu og reyna að verða mér úti um vinnu – skilja manninn og hundinn eftir heima .
Hann er líka að vinna að kvikmynd , svo við sjáumst ekki mikið .
" Til Íslands einu sinni á ári Særún er farin til Flúða strax eftir viðtalið , þar sem hún ætlar að tína tómata fyrir frænku sína .
" Það er til komast heim aftur , " segir hún og hlær .
" Afi og amma búa líka á Flúðum og fleiri ættingjar .
En ég er líka í vinnu í Svíþjóð hjá The Studio , þar sem ungu fólki gefst tækifæri til að sitja fyrir einn dag og er myndatakan skipulögð í alla staði af fagfólki .
Það er ágæt reynsla , maður hittir mikið af viðkunnanlegu fólki , en ég ætla ekki að verja lífinu í þessu starfi .
Ég vil heldur fást við að festa tilveruna á filmu .
" Hún vinnur einnig á kaffihúsi í Lundi .
" Þetta er virkilega skemmtilegt kaffihús , þar sem margir ólíkir kvistir mannlífsins eru fastagestir , ungt fólk og gamalt , og maður kynnist öllum vel .
Ég er byrjuð að taka portrett af fólki sem vinnur þar og fastagestum .
Stundum er mikið að gera , en stundum lítið og þá er gott að geta gripið í myndavélina .
" Særún hefur að jafnaði komið til Íslands einu sinni á ári , en þegar hún var yngri vann hún á sumrin hjá ömmu sinni og afa á Flúðum og Helgu föðursystur sinni .
" Ég kom líka í hálft ár með vinkonu minni , " segir hún .
" Það var í fyrsta skipti sem ég kynntist Íslandi án fjölskyldunnar .
Þá unnum við tíu tíma á dag við að tína gúrkur og spergilkál og ferðuðumst svo um landið um helgar með tjald í skottinu .
Ég er heilluð af landslaginu og náttúrunni á Íslandi , vindinum og himninum – og víðáttunum .
Sjóndeildarhringurinn er svo víður , því hér eru engin tré að þvælast fyrir .
" Stuttmynd á Youtube Næsta ljósmyndaverkefni Særúnar er tónlistarhátíð í Malmö 18. ágúst og svo verður hún með sýningu í febrúar .
" Þar verð ég með sitt lítið af hverju af því sem ég hef unnið undanfarin ár , " segir hún .
" Það var Þjóðverji sem fann mig og vill markaðssetja mig í Þýskalandi .
" Og hún hefur einnig komið að kvikmyndagerð , sá til dæmis um förðun í stuttmyndinni Tune for Two , sem kærastinn Gunnar Jörvstad leikstýrði og vakti mikla athygli á Youtube .
" Hún fékk þrjár milljónir heimsókna á innan við þremur mánuðum og eflaust eru þær orðnar fleiri núna .
Þetta er ofbeldisfull mynd og það vottar fyrir blóði , " segir hún og hlær .
" Í kjölfarið var myndinni boðið á kvikmyndahátíðir í Frakklandi , Ítalíu , Hollandi og Wales , án þess við værum nokkuð að markaðssetja hana , og frönsk auglýsingastofa hafði samband og vildi koma honum á framfæri , en hann rekur framleiðslufyrirtækið Primodrom .
" Þyrluflug með Noomi Rapace Særún er hálfsystir leikkonunnar Noomi Rapace , sem lék í kvikmynd Ridleys Scott á Íslandi í sumar og sló í gegn sem Lisbet Salander í rómuðum spennumyndum eftir sögum Stiegs Larssons .
Þær hittust þegar Særún kom til landsins og fóru í þyrluflug um Ísland .
" Það var geggjað , " segir Særún og ljómar .
" Ég var með myndavélina og það var fallegt að horfa yfir landslagið – ég tók skemmtilegar myndir af jöklum .
" Það leit reyndar út fyrir að Særún myndi missa af Noomi .
" Hún flaug heim að morgni og ég kom að kvöldi .
Mér þótti það leiðinlegt , því ég hafði ekki hitt hana lengi .
Svo frétti að hún þyrfti bara að skreppa einhverra erinda til Svíþjóðar , en kæmi aftur og yrði við tökur hjá Dettifossi .
Þá bauðst mér að fara með frá Keflavík til Dettifoss og ég gat þá líka passað Lev [ sjö ára son Noomi ] .
Við komum svo við á Akureyri um kvöldið og sváfum á Hótel KEA .
Flugstjóri þyrlunnar var mjög skemmtilegur .
Þyrluferðin var skemmtileg framan af , en svo flaug hann helst til hátt og ég spurði hvort hann gæti ekki farið upp og niður .
Þá flaug hann beint upp í loftið og svo niður , það tók ekkert smávegis á taugarnar .
" Ég get ekki horft , " sagði Noomi .
Og Lev fannst það svo skemmtilegt að hann hrópaði : " Upp og niður ! Upp og niður ! " Hún þagnar kímin .
" Núna verður Noomi örugglega reið við mig , " segir hún og hlær .
Fékk að vera fluga á vegg Særún varði mestum tíma á ljósmyndanámskeiðinu í að fylgjast með Reyni Pétri á Sólheimum .
" Ég fylgdist með honum að störfum í gróðurhúsinu , þar sem hann vann meðal annars með tómatana , og svo í sundi eða göngutúr eftir að vinnudegi var lokið , " segir hún .
" Ég fékk tækifæri til að vera fluga á vegg og það var dásamlegt ; hann er svo æðislegur , alltaf hress og í góðu skapi , syngjandi og spjallandi .
" Hún segir samfélagið á Sólheimum einstakt .
" Ég frétti af því að það hefði verið vandamál með fjármögnun , en þau hefðu unnið dómsmál og það fannst mér gott .
Maður fann það glöggt hversu fólki líður vel þar og það á að vera þannig .
" Og rætur Særúnar liggja líka á Sólheimum .
" Ég bjó þar þangað til ég var tveggja ára , því mamma og pabbi unnu þar , og mér fannst því spes að koma þangað .
Ég man ekkert eftir því .
En Reynir Pétur var þar þegar ég var tveggja ára .
Hann gekk í kringum Ísland í maí árið 1985 og ég fæddist í sama mánuði .
Það fannst honum spennandi .
" Samstarfið gekk því vel við Reyni Pétur .
" Það var svolítið fyndið þegar ég var að mynda hann í sundlauginni .
Þá var þar önnur kona og fylgdist með .
Ég hafði ekkert kynnt mig eða af hverju ég væri þarna og þegar ég skrapp á klósettið heyrði ég að hún spurði svolítið hvasst : " Hvenær kemur Hanný konan þín ? " Þegar ég kom út aftur gætti ég þess að útskýra af hverju ég var þarna , " segir hún og hlær .
" Mig langar aftur til Sólheima .
Ef til vill mynda ég áfram Reyni Pétur , kannski fleira fólk .
" 