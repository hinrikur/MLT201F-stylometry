Spænski tískuhönnuðurinn Ruiz de la Prada sýndi nýjasta nýtt úr sinni smiðju á kólumbískum tískusýningarpöllum nýlega .
Ruiz de la Prada hóf feril sinn í tískuheiminum árið 1981 en þá var kvenfatalína hennar kynnt í Madríd .
Í kjölfar góðra viðbragða opnaði hún stúdíó í borginni og tók þátt í tískusýningum í Madríd og Barcelona .
Frá árinu 1991 hefur Ruiz de la Prada smám saman fært út kvíarnar og hannar nú bæði karlmanns- og kvenfatnað , skó , snyrtivörur og rúmföt .
Verslanir með hönnun hennar má finna í Madríd , Barcelona , París , Mílanó , New York , Oporto og Mallorca .
Auk þess er hönnun hennar seld í betri tískuhúsum víða um heim .
Á þrítugasta starfsári sínu virðist Ruiz de la Prada engu hafa gleymt .
Nýjasta hönnun hennar í sundfötum ber þess merki og er allt í senn litrík , fjölbreytt og skemmtileg .
