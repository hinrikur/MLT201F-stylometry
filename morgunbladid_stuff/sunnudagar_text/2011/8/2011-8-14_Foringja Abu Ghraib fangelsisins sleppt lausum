Borgin Abu Ghraib , rétt vestan við Bagdad , er líklega frægust fyrir fangelsi sitt .
Borgin er í alfaraleið , en þjóðvegurinn sem liggur til Jórdaníu liggur í gegnum hana auk þess sem flugvöllur Bagdad er mjög nálægt .
En fangelsi borgarinnar varð illræmt á valdatíma Saddam Hussein .
Á valdatíma Saddam voru pólitískir andstæðingar hans settir í þetta fangelsi og þeir pyntaðir , þeim nauðgað og þeir teknir af lífi í þúsundatali .
Fangelsið hefur samt áreiðanlega fest sig í sessi í sögunni fyrir annað en það .
Því árið 2004 urðu bandarískir fangaverðir í Abu Ghraib uppvísir að því að hafa niðurlægt og pyntað íraska fanga þar og jafnvel er talið að í einhverjum tilfellum hafi nauðgun átt sér stað þótt það hafi ekki verið sannað .
Fangelsisstjórinn og sá sem var talinn hafa haft forystu í þessu framferði fangavarðanna , Charles Graner , var í vikunni látinn laus úr fangelsi í Bandaríkjunum eftir að hafa setið inni í sex og hálft ár fyrir glæpi sína .
Atferli fangavarðanna komst upp á sínum tíma þegar Graner sjálfur afhenti fyrir slysni disk með ljósmyndum af athæfinu til bandarísks ofursta sem var þar í eftirliti .
Það var almenningi á Vesturlöndum mikið áfall að fangaverðir frá Bandaríkjunum gætu hegðað sér með þeim hætti að þeir væru farnir að nálgast hegðun íraskrar yfirstjórnar í tíð Saddam Husseins .
Flestar ljósmyndirnar voru gerðar opinberar , þó ekki allar .
Þar mátti sjá bandaríska fangaverði afklæða fanga sína , hlæja að nekt þeirra , stafla þeim saman nöktum og setja hundaól um háls þeirra og draga þá eftir gólfinu .
Ómennskan virtist á stundum hafa verið algjör í fangelsinu .
Einna verstar voru myndir af herlögreglumanninum Lynndie England , rétt rúmlegra tvítugri , lágvaxinni , bandarískri stúlku sem var að hlæja og niðurlægja fangana .
England , sem var á þeim tíma kærasta Graner , fékk þriggja ára dóm fyrir þátt sinn í glæpnum .
Í vörn sinni fullyrti Charles Graner að hann hefði verið að brjóta niður fangana að fyrirmælum fulltrúa CIA , svo þeir yrðu samvinnuþýðari við yfirheyrslur .
Slíkt var aldrei sannað en fullyrðingar hans skildu eftir óþægilegan efa í huga almennings .
Þannig að ásakanir um að eitthvað svipað hafi gerst í öðrum fangelsum á sama tíma er ekki hægt að útiloka .
Þegar upp komst um glæpina árið 2004 var yfirstjórn fangelsisins öll látin fara og ný stjórn sett yfir það .
Sautján manns tóku pokann sinn og sex af þeim voru sóttir til saka fyrir herdómstól .
Ellefu hermenn voru dæmdir fyrir brot sín .
Af þeim fékk Charles Graner þyngsta dóminn , tíu ár , en honum var sleppt núna í vikunni eftir að hafa setið sex og hálft ár inni en hann verður undir eftirliti til ársins 2014 .
Miklu fleiri en þessir ellefu fengu stöðulækkun innan hersins og annarskonar refsingar .
Þeirra á meðal var herforinginn Janis Karpinski sem var lækkuð í tign ofursta þar sem hún hefði verið yfir öllum sveitum herlögreglunnar sem sá um öll fangelsi í Írak á þessum tíma og bar því ábyrgð þótt hún hefði varla stigið fæti inn í Abu Ghraib fangelsið .
Abu Ghraib hneykslið skók heiminn á sínum tíma og gróf verulega undan trúverðugleika bandaríska hersins .
Þegar upp um glæpina komst fór reiðialda um allan múslimaheiminn .
Vonbrigða- og reiðibylgja fór líka um Vesturlönd þar sem almenningur gerir þá kröfu að í engum tilfellum falli hermenn þeirra niður í siðferðilega lágkúru sem jafnast á við það sem þykir sjálfsagt í einræðisríkjum manna á borð við Saddam Hussein .
Birting myndanna Það er lofsvert fyrir Bandaríkjaher að bæði skuli málið hafa komist upp innan hans og ekki verið þaggað niður og hitt að myndirnar skuli hafa verið birtar .
En það er truflandi að ekki skuli þær allar hafa verið birtar .
Nógu ógeðslegar eru þær sem herinn gaf leyfi til birtingar og það er jafnvel verra að þurfa að ímynda sér hvað gæti verið ógeðslegra .
Illræmda fangelsið Í tíð Saddams Hussein voru vinsælustu stjórnunartækin í Írak pyntingar , morð , nauðganir , mannrán , nauðungaflutningar , launmorð , efnavopnaárásir gegn saklausum borgurum og eyðing votlendis og uppskeru á svæðum þarsem pólitískir andstæðingar nutu stuðnings .
Frægastar eru líklega efnavopnaárásir sem stundaðar voru gegn saklausum borgurum á árunum 1986-1989 , en á þeim tíma eyddi Saddam um 4500 þorpum og bæjum með manni og mús .
Í það minnsta 100 – 200.000 kúrdar og 60 – 120.000 sjítar voru drepnir í þessum árásum .
Aðrar óháðar tölur sýna að á bilinu 1 – 2 milljónir borgara hafi fallið í þessum árásum .
Á þessum tíma varð Abu Ghraib-fangelsið alræmt í Írak .
Í fangelsinu var sérdeild fyrir fangaverði sem sáu um að nauðga föngunum , önnur um annarskonar pyntingar og enn önnur sem sá um drepa þá .
Sú eðlilega krafa var gerð til Bandaríkjamanna að siðferðisstigið í fangelsunum yrði það sama og menn þekkja á Vesturlöndunum ; því var það áfall þegar fólk komst að því að um tíma hafði siðferðisstigið ekki verið hækkað um margar hæðir frá því ógnarstjórn Saddams var við völd .
