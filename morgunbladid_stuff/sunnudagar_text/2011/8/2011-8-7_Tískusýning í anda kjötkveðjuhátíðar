Sundfötin og nærfötin frá hinu kólumbíska tískumerki Leonisa eru bæði litrík , kvenleg og kynþokkafull .
Nýafstaðin tískusýning minnti einna helst á kjötkveðjuhátíð með glæsilegum búningum og miklu höfuðskrauti sem setti punktinn yfir i-ið .
Fyrirtækið var stofnað árið 1956 og miðar að því að sjá um framleiðsluna frá a til ö .
Þannig framleiðir fyrirtækið 90% þeirra efna sem notuð eru .
Einnig er það þekkt fyrir að vera fyrsta merkið frá Suður-Ameríku til að sjá sjálft um dreifingu í 17 öðrum löndum .
Forsvarsmönnum fyrirtækisins er annt um samfélagslega ábyrgð og styðja því við einstaklinga , samfélög og samtök sem vilja koma viðskiptahugmyndum sínum á framfæri .
maria@mbl.is 