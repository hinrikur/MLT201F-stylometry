Ýmsir þykjast hafa séð teikn á lofti um hnignandi veldi Rússa á skáksviðinu .
Samkeppni við granna þeirra staðfesta þetta með ótvíræðum hætti ; á síðasta Ólympíumóti voru Úkraínumenn óstöðvandi og á heimsmeistaramóti landsliða í Kína á dögunum voru Armenar aftur " mættir til leiks " og unnu sannfærandi sigur .
Tími Kasparovs og Karpovs er liðinn og arftakar þeirra í rússneska liðinu brokkgengir að ýmsu leyti og enginn skákmaður í sjónmáli sem hafði jafn augljósa leiðtogahæfileika og Kasparov , sem stundum tók að sér liðsstjórn þeirra og hafði jafnvel móður sína til aðstoðar .
Vladimir Kramnik kom fram á Ólympíumótinu í Manila árið 1992 þegar veldi Kasparovs stóð sem hæst .
Hann náði frábærum árangri en skaphöfn hans var annarrar gerðar og engrar leiðsagnar þaðan að vænta .
Þegar Rússar mættu á heimsmeistaramót landsliða í Luzern 1993 var Garrí að tefla við Nigel Short í London og Rússar náðu sér aldrei á strik .
Spurning nú er hvort rofa muni til á næstu árum .
Þeir hafa " endurheimt " tvo öfluga skákmenn , Peter Svidler og Alexander Morozevich sem er farinn að tefla aftur eftir nokkurt hlé .
Á rússneska meistaramótinu sem lauk í vikunni fékk Svidler uppreisn æru eftir slaka frammistöðu á Ólympíumótinu í Khanty Manyisk .
Lokaúrslit urðu þessi : 1 .
Svidler 5 v .
( af 7 ) 2 .
Morozevich 4 ½ v .
3 .
– 5 .
Karjakin , Gruiscghuk og Kramnik 4 v .
6 .
Nepomniahtchi 3 v .
7 .
Galkin 2 v .
8 .
Timofeev 1 ½ v .
Svidler var búinn að tryggja sér sigur fyrir lokaumferðina en tapaði þá fyrir Moro í aðeins 31 leik .
Hann fékk harða og óvægna gagnrýni frá þjálfara Rússa á síðasta Ólympíumóti , Evgení Bareev , sem lýsti yfir undrun sinni á því að þessi ágæti skákmaður virtist ekki kunna byrjanirnar sínar almennilega .
Ósanngjarnt fannst sumum en eitthvert sannleikskorn til í þessu ; Svidler er mikill aðdáandi sýrutónlistar sjöunda áratugarins en boðsskapurinn þar er stundum dálítið þokukenndur , brautirnar ekki alltaf beinar og hæpna leiðsögn þaðan að fá þegar skáklistin er annarsvegar .
Á meistaramótinu dró Svidler úr pússi sínu eitt og annað gamalt og nýtilegt úr smiðju gömlu meistaranna , og var farsæll á stundum eins og eftirfarandi skák ber með sér : Artyom Timofeev – Peter Svidler Spænskur leikur 1. e4 e5 2 .
Rf3 Rc6 3 .
Bb5 a6 4 .
Ba4 Rge7 Þetta afbrigði spænska leiksins sást stundum í skákum Wilhelm Steinitz .
Riddaranum er raunar oftar valinn staður á e7 strax í þriðja leik .
5. c3 g6 6. d4 exd4 7 .
Rxd4 Skarpara og sennilega betra er 7. cxd4 .
7 .
...
Bg7 8 .
Be3 O-O 9 .
O-O b5 10 .
Bc2 Re5 11. a4 Hb8 12. axb5 axb5 13 .
Rd2 d6 14. h3 c5 15 .
R4f3 R5c6 16 .
Bf4 Hb7 ! Snjall leikur .
Hrókurinn stefnir á d7 þar sem hann er góður til varnar og gagnsóknar .
17 .
De2 c4 18 .
Hfd1 Hd7 19 .
Rf1 d5 20 .
Bg5 Dc7 21 .
De3 b4 22 .
Bf4 Varla nægilega markvisst , 22 .
Ba4 kom sterklega til greina .
22 .
...
Dd8 23 .
Bh6 d4 ! 24. cxd4 Rxd4 25 .
Bxg7 Rxf3 26 .
Dxf3 Kxg7 27. e5 f6 ? 28 .
Re3 ? Missir þráðinn .
Eftir 28 .
Ha7 ! er erfitt að verja svörtu stöðuna .
28 .
...
b3 ! 29 .
Be4 Dc7 30 .
Hdc1 Hd4 31 .
Dg3 Smá brella sem Svidler verst auðveldlega .
31 .
...
f5 32 .
Bf3 f4 33 .
Dh4 33 .
...
h6 ! Þessi einfaldi peðsleikur gerir út um taflið .
34 .
Rg4 Rf5 – og hvítur gafst upp .
Helgi Ólafsson helol@simnet.is 