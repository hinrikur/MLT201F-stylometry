" Maður vill eiginlega ekki hugsa um hvað hefði getað gerst .
" Móðir 14 ára stúlku , sem var ein á ferð en vísað frá þegar hún ætlaði með Iceland Express í Billund á leið heim .
Vélin var yfirbókuð .
" Stefni á að verða heimsmeistari .
" Jón Kristinn Þorgeirsson , 11 ára skákmaður .
" Það hefur óskaplega lítið breyst í mannlífinu frá því á þrettándu öld .
Menn falla á græðginni og valdabaráttunni .
" Sigurður Hansen í Skagafirði vill Sturlungu aftur í umræðuna og er byrjaður á söguskálum um Ásbirninga og Þórð kakala .
" Hún má bara ekki sjá staf þá fellur hún í stafi .
" Guðný Þórarinsdóttir um stöllu sína Ólöfu Jakobínu Ernudóttur .
Þær hafa sett á markað póstkort með skemmtilegum og jákvæðum frösum .
" Þú ert engin hetja .
En eitt er víst , að þú hefur skapað hetjur .
Á Utøya , þennan heita júlídag , skapaðir þú einhverjar mestu hetjur sem heimurinn hefur séð , þú sameinaðir fólk um allan heim .
Svarta og hvíta , karla og konur , börn og fullorðna , rauða sem bláa , kristna og múslima .
" Ivar Benjamin Østebø , 16 ára , einn þeirra sem lifðu af skotárásina á Utøya í Noregi , í opnu bréfi til fjöldamorðingjans Breivik .
" Allar þessar ásakanir – ég hafna þeim algjörlega .
" Hosni Mubarak , fv. forseti Egyptalands , við upphaf réttarhalda yfir honum og fleirum .
Hann er sakaður um morð og spillingu .
" Öll innköst sem framkvæmd eru í leiknum af hendi hins liðsins eru gjörsamlega ólögleg .
Það er kannski búið að breyta reglunum og að kasta megi með annarri hendinni .
" Þorvaldur Örlygsson , þjálfari Fram , eftir tap fyrir Þór .
