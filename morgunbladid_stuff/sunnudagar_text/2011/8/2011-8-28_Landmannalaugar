Landmannalaugar , " segir Ragnar Axelsson eða RAX , er hann er spurður um sinn sælureit .
" Þar er svo fallegt að maður þarf að klípa sig til að vita hvort maður er ekki dauður .
Og ef það er svona þegar maður er dauður , þá er næstum því í lagi að drepast strax ! En ég verð sennilega að bíða í fimmtíu ár enn .
" Hann hefur unnið að bókaverkefni undanfarin tuttugu ár , fylgst með smalamennsku á þessu svæði , og ætlar að ljúka við það í réttum í haust .
" Ég hef verið þarna með góðu fólki í gegnum tíðina og hlakka alltaf til , " segir hann .
" Mér finnst Ísland ein ríkasta þjóð í heimi að eiga þennan stað .
Það er ótrúleg tilfinning að sitja í lauginni og horfa á stjörnurnar eftir að hafa smalað .
Og líka í vondu veðri ! Ég hef farið í öllum veðrum og það er alltaf fallegt .
Fólkið hefur elst á þessum tuttugu árum og þetta er falleg saga , Ísland í hnotskurn – svona hefur lífið í landinu verið í gegnum aldirnar .
" Pétur Blöndal pebl@mbl.is 