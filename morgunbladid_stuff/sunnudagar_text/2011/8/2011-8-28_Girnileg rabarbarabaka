Nú fer að koma sá tími þar sem gott er að hafa það kósí heima fyrir og borða eitthvað sem hlýjar manni jafnt að utan sem innan .
Rabarbarabaka með rjóma er ljúffeng á síðsumarkvöldi .
Hér kemur einföld uppskrift að slíkri böku af uppskriftavefnum simplyrecipes.com .
Fylling 1 kg af rabarbara skorinn í litla bita 1 ¼ bolli sykur 1/4 bolli hveiti 1 teskeið vanilluessens 1/4 teskeið kardimommuduft Kurl til að setja ofan á 1 bolli hveiti 1/2 teskeið salt 1 bolli púðursykur 1/2 bolli smjör Aðferð Byrjið á að hita ofninn í 190 gráður .
Blandið innihaldinu í fyllingunni saman í skál og hellið í eldfast mót í hæfilegri stærð .
Notið því næst matvinnsluvélina til að búa til kurlið og dreifið því yfir fyllinguna .
Loks er að baka góðgætið í um hálftíma eða þar til kurlið er orðið ljósbrúnt að lit og vel bakað .
Svo er bara að láta mesta hitann rjúka úr bökunni og bera fram með ís eða þeyttum rjóma .
Það gerist nú ekki mikið auðveldara en þetta og útkoman er ljúffeng baka sem allir í fjölskyldunni ættu að geta gætt sér á .
