Sá tími er liðinn að fólk komi í símabúðir og biðji um Nokia-síma – nú vill það Facebook- eða Gmail-síma .
Kannski kemur að því að það biður um þrívíddarsíma , en svoleiðis er svosem hægt að fá í dag hjá Nova : LG Optimus 3D .
Síminn er nokkuð stór , um 13 sm á lengd , um 7 sm á breidd og 1,1 sm á þykkt .
Hann er líka þungur , tæplega 168 gr. Þyngdin skýrist að nokkru af því hvað hann er traustbyggður , húsið úr stömu plasti , en stálrönd til styrkingar á hliðunum .
Hraustlegur hlunkur .
Aftan á símanum eru tvær 5 Megadíla myndavélar með sjálfvirkri skerpu og tilheyrandi .
( Þær þurfa að vera tvær til að líka sé hægt að taka þrívíðar myndir .
) Þegar skipt er yfir í þrívídd í myndavélinni reka allir sem prófa það upp stór augu og algengasta upphrópunin er : Magnað ! HDMI-tengi er á símanum þannig að það er sáraeinfalt að tengja hann við sjónvarp og hann sýnir allt það í sjónvarpinu sem sést á símaskjánum .
Ef sjónvarpið er þrívíddartæki er hægt að horfa á þrívíddarvíedó beint af símanum , til að mynda eitthvað sem tekið var á símann .
Önnur tengi eru microUSB-tengi og 3,5 mm hljóðtengi .
Á húsinu er hnappur til að skipta í og úr þrívídd .
Þrívíddin er skemmtilega notuð í valmyndum og eins eru í símanum þrívíddarleikir .
Ekki þarf sérstök gleraugu til að sjá þrívíddina , en maður þarf að vera rétt staðsettur – horfa beint á skjáinn .
Hentar varla fyrir þrívíða kvikmynd , en gagnast vel annars .
Hægt er að taka þrívíð myndskeið og senda á YouTube 3D og þar eru líka mörg mögnuð myndskeið .
Panasonic 3D HDTV Þrívíð sjónvarpstækni slítur barnsskónum Allir þekkja þrívíddarbíómyndir , en gengur seint að koma tækninni inn á heimilin .
Allmargir framleiðendur framleiða þó þrívíddarsjónvarpstæki , en til að sjá þrívíða mynd þurfa menn þá alla jafna að nota sérstök gleraugu .
Víst er hægt að framleiða tæki sem gefa þrívíða mynd án gleraugna , en sjónsviðið á slíkum tækjum er mjög þröngt , þeir sem sitja ekki fyrir miðju tækinu sjá bjagaða mynd þó sá sem situr í miðjunni sjái fína þrívídd .
Tæknin fer seint af stað aðallega fyrir það að skortur er á þrívíðu sjónvarpsefni , en óhætt að gera því skóna að salan á þannig tækjum tekur kipp þegar útsendingar hefjast á fótbolta í þrívídd .
Þrívíddartæki , eins og til að mynda Panasonic 3D HDTV rafgastækið sem sést hér fyrir ofan og styðst við sérstök gleraugu fyrir þrívíddina , eru annars eins og venjuleg sjónvarpstæki að öllu leyti nema því að hægt er að skipta yfir í þrívídd þegar efnið býður upp á það .
