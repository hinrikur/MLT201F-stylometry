Nanna Rögnvaldardóttir er löngu landsþekkt en bókin Jólamatur Nönnu , sem var að koma út er tólfta matreiðslubókin hennar .
Í bókinni eru matseðlar fyrir sautján ólíkar jólamáltíðir þar sem hver og ein hefur sitt þema en að sjálfsögðu er líka hægt að setja saman eigin matseðil en til dæmis er meðfylgjandi uppskriftum ekki raðað saman í bókinni .
Nanna leggur sem dæmi línurnar fyrir ömmujól með pörusteik , hollustujól með fylltri kalkúnabringu , villibráðarjól með gæsabringum , íslensk jól þar sem lambalærið er í aðalhlutverki og hefðarjól með hamborgarhrygg .
Jólamaturinn skiptir auðvitað flesta miklu máli og uppskriftir og leiðbeiningar Nönnu hjálpa til að máltíðin heppnist .
Hún kemur líka með þá góðu ráðleggingu að jólamaturinn og undirbúningurinn eigi að snúast um það sem okkur finnist sjálfum gott og langi til að útbúa en ekki um skyldurækni .
Bókin ætti að nýtast þeim sem eru nýgræðingar í jólahaldi þrátt fyrir að vera reyndir kokkar .
Sjálf fór Nanna ekki að halda jól á eigin heimili fyrr en hún ver komin vel yfir þrítugt .
Hér hefur lambalæri verið valið í aðalréttinn enda skrifar Nanna að " eiginlega ætti lambakjötið að vera hin eina sanna íslenska jólasteik " .
Hún bendir á að það sé þungt í maga að borða mikið af reyktu og söltuðu kjöti marga daga í röð og þess vegna þykir henni lambalæri góður kostur .
Hún segir jafnframt engan vanda að gera steikina virkilega hátíðlega þannig að hún skeri sig frá sunnudagsmatnum .
Í bókinni eru ítarlegar leiðbeiningar um hvernig eigi að elda kjötið þannig að steikingin verði mjög jöfn og kjötið verði fallega bleikt , jafnlitt inn að beini , meyrt og safaríkt .
Meðlætið skiptir líka virkilega miklu máli og segir Nanna gott að hafa rauðkál með en heimagert rauðkál gerir gæfumuninn .
Jólarauðkál 1 rauðkálshaus , 800 g – 1 kg 1 rauðlaukur 1 grænt epli 1 msk .
olía 200 ml berjasulta 3 msk .
epla- eða vínedik ½ tsk .
kanill pipar salt sykur ef þarf Sjálf sýður Nanna rauðkálið á aðfangadagsmorgni og segir það hluta af jólailminum .
Svo má líka útbúa það með löngum fyrirvara og frysta en það má vel setja það frosið í pottinn og hita .
Leiðbeiningarnar fylgja hér : Skerðu rauðkálið í geira og fjarlægðu stilkinn .
Skerðu geirana í ræmur .
Saxaðu rauðlaukinn smátt og flysjaðu eplið , kjarnhreinsaðu það og skerðu í bita .
Hitaðu olíuna í potti og láttu laukinn krauma smástund án þess að brúnast .
Bættu rauðkáli og epli út í og hrærðu sultu , ediki og kryddi saman við , e.t.v. ásamt örlitlu vatni , og láttu rauðkálið malla undir loki í 50-60 mínútur , eða þar til það er meyrt .
Hrærðu í öðru hverju og bættu við ögn af vatni ef þarf .
Smakkaðu og bættu við sykri og kryddi eftir smekk .
Panna cotta með hvítu súkkulaði Fyrir 6 ½ l rjómi 4 msk sykur ½ vanillustöng 3 matarlímsblöð 100 g hvítt súkkulaði Settu rjóma og sykur í pott .
Kljúfðu vanillustöngina eftir endilöngu , skafðu kornin úr henni og settu bæði þau og stöngina út í .
Hitaðu rólega að suðu og láttu malla í um 10 mínútur .
Leggðu á meðan matarlímið í bleyti í kalt vatn .
Brjóttu súkkulaðið í bita og settu þá í skál .
Taktu pottinn af hitanum , kreistu vatnið úr matarlíminu og hrærðu því saman við , og helltu svo öllu saman í gegnum sigti yfir súkkulaðið .
Hrærðu þar til súkkulaðið er bráðið .
Helltu blöndunni í sex lítil form eða bolla og kældu í nokkrar klukkustundir , eða þar til búðingarnir hafa stífnað alveg .
Losaðu þá úr formunum og hvolfdu á diska .
Dreifðu berjum í kring og hafðu e.t.v. berjasósu með .
Berjasósa 200 g ber , t.d. hrútaber eða bláber 75 ml hvítvín eða eplasíder 2 msk sykur , eða eftir smekk 1 msk ljóst síróp Settu allt saman í pott og hitaðu það .
Hrærðu öðru hverju þar til berin eru orðin mjúk .
Settu sósuna í matvinnsluvél eða blandara og maukaðu hana .
Láttu hana svo kólna .
Laxa-ceviche 150 g glænýr lax ½ appelsína 1 límóna 3-4 msk steinselja , söxuð pipar salt Skerðu fiskinn í mjög þunnar sneiðar , gjarna á ská , og raðaðu þeim á disk eða bakka .
Rífðu börkinn af appelsínunni yfir .
Kreistu safann úr appelsínunni og límónunni í skál og dreyptu honum jafnt yfir laxinn .
Stráðu saxaðri steinselju yfir og kryddaðu með pipar og salti .
Láttu standa í kæli í um eina klst. Gott er að bera fram sítrónumajónes með fiskinum .
Sítrónumajónes 2 eggjarauður 1 sítróna 1 tsk Dijon-sinnep pipar salt 300-400 ml sólblómaolía eða önnur bragðmild olía Það er leikur einn að laga majónes í matvinnsluvél og reyndar ekkert mál að gera það í höndunum heldur .
Svo má stytta sér leið , kaupa majónes í búð og blanda sítrónusafa saman við .
En þetta heimagerða er miklu betra .
Settu eggjarauður , 1 msk af sítrónusafa , sinnep , pipar og salt í matvinnsluvél eða blandara og þeyttu saman .
Helltu olíunni út í , fyrst í dropatali en svo smátt og smátt í mjóum taum , og láttu vélina ganga stöðugt .
Hættu að bæta við olíu þegar þér finnst majónesið hæfilega þykkt .
Smakkaðu það og bragðbættu eftir þörfum .
Núggat- og pistasíuís Nanna stingur upp á því að notaður sé þrenns konar ís í eftirrétt en hér verður gefin uppskrift að einni tegund .
4 eggjarauður 75 g flórsykur 1 msk hnetulíkjör eða 1 tsk vanilluessens eða vanillusykur 250 ml rjómi 100 g mjúkt núggat 60 g pistasíuhnetur Þeyttu eggjarauður og flórsykur mjög vel saman ásamt bragðefninu sem þú notar .
Stífþeyttu rjómann og blandaðu honum gætilega saman við með sleikju .
Skerðu núggatið í litla bita og grófsaxaðu pistasíurnar .
Blandaðu hvorutveggja saman við ísblönduna með sleikju .
Helltu blöndunni í skál eða form og frystu .
Makrílpaté Paté og kæfur af ýmsu tagi henta afar vel á jólahlaðborðið eða sem forréttur á undan jólasteikinni – og ekki er ónýtt að hafa nýbakað brauð með .
200 g reyktur makríll 3-4 vorlaukar , saxaðir 150 g mascarpone-ostur 2 tsk sítrónusafi , eða eftir smekk ½ tsk paprikuduft cayenne-pipar á hnífsoddi pipar , salt Hreinsaðu roðið af makrílnum , settu hann í matvinnsluvél ásamt vorlauknum og láttu vélina ganga þar til komið er gróft mauk .
Hrærðu saman mascarpone-ost , sítrónusafa , paprikuduft , cayenne-pipar , pipar og salt og blandaðu svo makrílnum vel saman við ( með gaffli ef þú vilt hafa patéið gróft , í matvinnsluvél ef þú vilt fínt mauk ) .
Settu patéið í form og kældu .
