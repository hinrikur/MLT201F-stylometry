Jú , nóvember er rétt nýhafinn en samt er ég byrjuð að huga að jólagjöfunum .
Jafnvel búin að kaupa eina eða tvær en get ekki skrifað meira um það þar sem þeir sem eiga að fá pakkana munu lesa þetta .
Mér finnst annars vegar miklu betra að vera með fyrra fallinu .
Það þýðir að maður hefur meiri tíma til að gera eitthvað skemmtilegt í desember .
Í öðru lagi er einstaklega hentugt að dreifa kostnaðinum dálítið og vera ekki með visakortið algjörlega rjúkandi í jólamánuðinum .
Svo er líka bara gaman að tína smám saman hitt og þetta í fallega gjöf , eða það finnst mér í það minnsta .
