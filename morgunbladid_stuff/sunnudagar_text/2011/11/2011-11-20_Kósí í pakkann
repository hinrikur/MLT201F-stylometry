Jólagjafirnar þurfa ekki að vera neinn hausverkur .
Handa þeim sem eiga flest getur verið mjög sniðugt að gefa upplifun .
Eitthvað sem þú og besta vinkonan , kærastinn eða mamma og pabbi getið notið saman .
Þetta gæti t.d. verið jólahlaðborð í hádegi á aðventunni .
Eða leikhúsmiðar í janúar þegar ágætt er að hafa eitthvað skemmtilegt framundan í skammdeginu .
Heimagerður " brunch " með alls konar góðgæti og jafnvel einhverju freyðandi í glasi er líka tilvalið .
Svo eru ýmsar tilboðssíður með góð tilboð á hótelgistingu víða um landið .
Það gerist nú varla mikið meira kósí en að eiga svoleiðis til að nota í vetrarríkinu eftir jólin .
Loks er nóg af jólatónleikum framundan og sniðugt að nota aðventuna til að skreppa saman á eina slíka .
Hugmyndirnar eru endalausar og margt skemmtilegt í boði .
Það þarf bara stundum að leggja höfuðið aðeins í bleyti .
Einhver upplifun á aðventunni og svo kannski eitthvað hefðbundið eins og góð bók undir jólatréð .
Það ætti varla að geta klikkað og þá reddast allt .
Þó það verði ekki fyrr en klukkuna vantar korter í jól .
