Upp er runninn sá tími árs að ekki má gleyma varasalvanum .
Ég hef orðið fyrir því að týna varasalva og það í nokkura stiga frosti .
Ekkert sérstaklega góð né skemmtileg lífsreynsla .
Sem betur fer komst ég þó í búð daginn eftir .
Síðastliðið ár eða svo hef ég prófað mig áfram með hvað það sem gæti mýkt varir mínar .
Á kvöldin fyrir svefninn og á morgnana virkar ekkert betur en gamla , góða vaselínið .
En það ku ekki vera nógu smart að vippa því upp úr töskunni á kaffihúsi eða í bíó .
Í Ameríkunni góðu keypti ég mér því mjög fölbleikan , nærri húðlitaðan gloss frá Mac .
Hann er dálítið klístraður en bregst ekki þegar í óefni er komið á vörunum .
Svo kynntist ég bleikum varasalva / gloss frá Clarins .
Sá er í bleiku en fellur samt svo vel við varirnar og heldur þeim unaðslega rökum .
Þessi vara er nú ein af mínum uppáhalds í snyrtibuddunni .
Svo ef mig vantar raka en vil aðeins meiri lit þá tek ég upp bleika , kremaða varalitinn frá Make Up Store .
Ef ég er hálftuskuleg og skelli honum á mig finnst mér ég geta sigrað heiminn .
Svo er líka um að gera að blanda þessu skemmtilega saman .
Sérstaklega varalit og glossi .
Þá fær maður góða blöndu af lituðum og djúsí vörum .
En dagsdaglega finnst mér alveg eins gott að nota varalit eða gloss eins og varasalva .
Auðvitað verður þó hver og einn að finna hvað passar sér best .
