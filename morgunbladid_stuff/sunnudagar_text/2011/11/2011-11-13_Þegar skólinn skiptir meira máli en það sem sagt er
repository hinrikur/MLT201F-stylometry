Þau hljóta að hafa rétt fyrir sér .
Þau nema og starfa við Princeton-háskóla ! Hversu oft hefur orðum fræðamanna verið tekið sem heilögum sannleika vegna þess hvar þeir starfa , jafnvel þótt það sem þeir hafa að segja sé algjör vitleysa ? Það gerist nefnilega að fræðamenn flaggi gildum sínum í stað vísindalegra gagna og vinni skaða með því að halda því fram að þeir hafi einhvers konar sérþekkingu vegna þess hvar þeir kenna – ekki vegna þess hvað þeir kenna eða hvert fræðasvið þeirra er .
Í nýlegri grein í New York Times vöruðu Robert George og Melissa Moschella foreldra ranglega við því að nemendur í kynfræðslu væru hvattir til þess að hunsa allt sem þeir hefðu lært af foreldrum sínum um kynlíf .
Þau héldu því einnig fram að börnin væru " kynlífsvædd " í gildislausu umhverfi , þar sem kennararnir þvinguðu upp á þau eigin hugmyndafræði varðandi kynlíf .
Þau líktu kynfræðslu samkvæmt námskrá við það að neyða múslima til að senda börnin sín í kaþólska messu .
Venjulegum lesanda mun skiljanlega þykja þetta skelfilegt .
Jafnvel þeir sem vilja og styðja kynfræðslu í skólum fyrir börnin sín , og þeir eru í meirihluta , munu setja spurningarmerki við slíkar kennsluaðferðir , sérstaklega þegar þær hafa verið gagnrýndar af fræðamönnum við Bergfléttudeildarháskólana .
( The Ivy League ) Þar sem höfundar greinarinnar tengjast Princeton eru meiri líkur á því að foreldrar trúi fyrrnefndum öfugsnúnu upplýsingum en að þeir dragi sannleiksgildi þeirra í efa , hvað þá hvort höfundarnir séu í raun og veru hæfir til þess að tjá sig um viðfangsefnið .
Fáir foreldrar munu setja spurningarmerki við það að George , stjórnmálafræðiprófessor , og Moschella , doktorsnemi í stjórnmálafræði , hafa hvorugt bakgrunn í kynfræði .
Margir munu ýta þeirri staðreynd til hliðar að George er þvert á móti stofnandi American Principles Project , hægri sinnaðra og íhaldssamra samtaka , sem berjast á móti til dæmis hjónaböndum samkynhneigðra .
Margir munu ekki velta því fyrir sér hvers vegna greinarhöfundarnir vísa ekki í nein gögn , engar rannsóknir , til þess að sanna staðhæfingar sínar .
Princeton-tengingin trompar allt .
Eins og allir þeir sem kenna kynfræðslu geta borið vitni um þá miðar kennslan meðal annars að því að vinna með viðhorf fjölskyldna til kynlífs , gildi þeirra og trúarskoðanir , og hvernig þau spila inn í ábyrgðarfulla ákvarðanatöku .
Í kennslunni er leitast við að styðja hugmyndafræði foreldranna varðandi kynlíf , á sama tíma og ungmennin fá þær upplýsingar sem þau þurfa til að viðhalda kynheilbrigði sínu .
Sannanir þess efnis má meðal annars finna með því að skoða námskrána .
Ágæti hennar er síðan hægt að fá staðfest með því að fara í gegnum hinar mörgu rannsóknarniðurstöður sem sýna fram á hversu gagnleg kynfræðsla er .
Þrátt fyrir það tekur fólk mark á grein George og Moschella vegna þess að þegar þau skrifa undir hana tengja þau sig við Princeton-háskóla .
Þar sem slík tenging vegur jafnt þungt og hún gerir er eðlilegt að fólk spyrji sig að því hvort fræðamönnum ætti yfirleitt að leyfast að minnast á slíkar tengingar þegar þeir birta greinar sem byggjast á persónulegu gildismati .
