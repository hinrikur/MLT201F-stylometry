Árdegið er tími hinna vantrúuðu á uppgjöf næturinnar .
Morgunskíman og endurtekinn hljómur vekjaraklukkunnar er óumflýjanleg hólmganga hversdagsins .
Óhljóð sem skera svefnþrungna vitundina miskunnarlaust .
Móðirin fálmar þreytulega eftir spjörunum .
Morgunglettinn sonurinn er hins vegar barn dagsins .
Hann er klæddur og kominn í matarleit áður en móðirin hefur kastað á sig klæðum eða fundið inniskóna .
Léttlyndið er óraunverulegra en draumaheimurinn á þessari stund .
Drengurinn enda ósnortinn af tregafullum dauða hvíldarinnar .
Í honum býr eftirvæntingin .
Í móðirinni eftirsjáin .
Morgunstúrin dóttirin Vantrúin gengur þó í kynslóðir og hefur erfst í beinan kvenlegg .
Morgunstúrin dóttirin gægist í gegnum ljóst , úfið hárið , sjóndöpur af stírum .
Storknuðum tárum næturinnar .
Líkt og móðirin þráir hún mýkt myrkusins framan af morgni .
Situr hálfklædd og hreyfingarlaus á eldhúskolli á meðan ljósbjartur veruleikinn hreinsar burtu ævintýralega draumana .
Smám saman tilheyrir hún heimi hinna vakandi .
Ljósi heimsins .
Kisan nuddar sér við fótleggi Þegar fyrstu ilmandi gufur morgunkaffidropans fylla eldhúsið verður móðirin mennsk á ný .
Hristir af sér morguntregann með taktbundnum hreyfingum vanans .
Hafragrautargerð , vítamíntaka , vatnsþamb og almennt eldhúsbjástur gefa nývöknuðu lífinu vinalegan kunnugleik .
Kisa nuddar sér mjálmandi upp við fótleggi og borðfætur , sveigir sig og beygir , þar til hún fær sitt .
Ungarnir tveir eru nærðir og nestaðir fyrir ferðalag dagsins .
Við fyrsta fréttastef áttunnar er þeim ýtt yfir þröskuld heimilis og skóla .
Forðað frá fregnum af hörmungum heimsins eins og þær ljósvakandi hljóma snemmdags .
Þá er konan ein með sjálfri sér og heiminum.is .
Tæpa stund kynnir hún sér yfirborðskennda heimssýnina og kyngir með bitrum kaffisopanum .
Þeytist á hraðbergi yfir helstu vörður gærdagsins sem leggja lausbeislaðari lundinni línur dagsins .
Stefnumótið er skammvinnt því heimurinn er síhungraður og konan þarf að koma matseljunni á sinn stað tilverunnar .
Matseljunni sem bjástrar allan liðlangann daginn við hafnarbakka og veitir veðurþjökuðum ferðalöngum vistir og skammvinnt skjól .
Skyndiskjól og skyndibita .
Skyndilega má allt vel gera .
Og skyndilega er það gert .
Við ómþýðan , alþjóðlegan klið heimsins líður verkfullur dagurinn við höfnina .
Konan hengir svuntuna á snagann og stingur matseljunni í vasann .
Munaður konunnar Inniskórnir eru helsti munaður konunnar .
Nútímalegir sauðskinnsskór sem hlýja ekki einungis köldum tám heldur einnig hjartarótum .
Á slíkum skóm gæti konan farið hvert sem er en kýs helst að ferðast um eigið heimili .
Og ímyndaðan heim annarra .
Í gegnum hlátrasköll og skæting pilts og stúlku víðóma sögur af samferðafólkinu .
Undirleikur hins daglega lífs móðurinnar , konunnar og matseljunnar .
Allt sem hún á eftir og allt sem hún hefur gert er sett í endurnýjun tilverunnar .
Kvöldmatinn .
Hápunktur dagsins er kvöldið .
Síðustu stundir meðvitundarinnar vafrar móðirin á öldum alnetsins í leit að hálffullorðnum frumburðinum .
Síkvikt öldurótið skilar brottfluttum unganum af og til á strendur móðurinnar .
Þá fregnar hún af náminu og framhaldslífinu á Iðufjalli .
Nýju lífi nýja lífsins .
Sögurnar renna saman við ævintýr heimsbókmenntanna sem liggja kurteislega samanbrotnar á náttborðinu .
Vegvísar handanheima sem bíða konunnar í hlýju myrkrinu .
Í trúgjarnri nóttinni .
