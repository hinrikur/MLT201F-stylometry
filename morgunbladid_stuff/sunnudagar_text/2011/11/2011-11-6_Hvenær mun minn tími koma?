Hvenær mun minn tími koma ? " er yfirskrift ljóðs eftir Michael D. Higgins , sem í gegnum tíðina hefur einkum getið sér orð sem harðvítugur baráttumaður á vinstri armi stjórnmálanna , mannréttindafrömuður , fyrirlesari í Galway-háskóla , höfundur þriggja ljóðabóka og forseti knattspyrnufélagsins Galway United .
Nú mun hans tími kominn , því Higgins var kosinn forseti Írlands fyrir hálfum mánuði og fékk um 57% atkvæða .
Higgins stendur á sjötugu og hefur löngum verið einn af leiðtogum írska Verkamannaflokksins , meðal annars menningarmálaráðherra frá 1993 til 1997 , en hann sagði sig úr flokknum er hann náði kjöri , þar sem hann væri forseti allrar þjóðarinnar .
Hann hefur gefið út að hann muni " einungis " sitja eitt kjörtímabil eða í sjö ár .
Ef til vill þarf engan að undra það ef horft er til þess að þá verður hann 77 ára .
Kosningaslagurinn var fyrst og fremst á milli Higgins og Seán Gallagher , sem leiddi skoðanakannanir framan af .
Gallagher var einkum þekktur fyrir frammistöðu sína í írskum sjónvarpsþáttum , þar sem ungir frumkvöðlar kynna hugmyndir sínar og reyna að afla fjármagns frá viðskiptajöfrum .
Írskum kjósendum virtist líka vel að hann var óháður flokkakerfinu , hvernig hann hafði brotist til ríkidæmis í viðskiptum og skilaboðin um að það yrði að gera Írland aftur að stöndugri þjóð .
Skrautleg kosningabarátta En kappræður í beinni útsendingu á milli frambjóðenda sjö dögum fyrir kosningar sneru úrslitunum Higgins í hag .
Þá bar þriðji frambjóðandinn , Martin McGuinness , fyrrum leiðtogi IRA og stjórnmálamaður Sinn Fein , það upp á Gallagher að hann hefði safnað styrkjum fyrir Fianna Fáil , sem tapaði þingkosningunum á þessu ári .
Gallagher tókst ekki að svara fyrir sig með trúverðugum hætti og sýndu skoðanakannanir að 28% kjósenda hættu við að kjósa Gallagher eftir þáttinn og kusu Higgins í staðinn .
Annars verður kosninganna minnst á Írlandi fyrir það hversu óútreiknanlegur þær voru , hversu mörg mistök voru gerð og hversu ódrengileg baráttan var , að sögn Christine Bohan , blaðamanns breska dagblaðsins Guardian .
McGuinnes lenti strax í vandræðum þegar fjölskyldur fórnarlamba IRA mættu á kosningafundi og spurðu gagnrýninna spurninga .
David Norris , sem er manna fróðastur um James Joyce og leiddi skoðanakannanir um tíma , varði síðustu vikunum í að svara ásökunum um bágan fjárhag og í að verja áratugar gamalt viðtal þar sem hann virtist styðja samband eldri manna við táningspilta í Grikklandi til forna .
Dana , fyrrum sigurvegari Evróvisjón-söngkeppninnar , var einnig meðal frambjóðenda og vakti nokkra furðu er hún bar fram ásakanir um að hún hefði orðið fyrir banatilræði eftir að dekk hafði sprungið á rútu sem hún ferðaðist á í kosningabaráttunni .
En Higgins varð forseti verandi forseti Galway United .
Og vonandi farnast honum betur í nýju embætti , en knattspyrnufélaginu í upphafi tímabilsins .
Það hefur fengið á sig 26 mörk í fyrstu sex leikjunum og einungis skorað tvö .
Með Nick Leeson í Galway Utd Higgins er fastagestur á leikjum Galway United og forseti félagsins .
Það vekur athygli að framkvæmdastjóri félagsins frá 2006 til janúar 2011 var Nick Leeson , verðbréfamiðlarinn sem setti Barings-banka á hliðina .
Hann afplánaði sex og hálft ár í fangelsi í Singapúr , greindist með krabbamein og eiginkonan skildi við hann .
En Leeson þraukaði erfiðleikana , giftist á ný , Leonu , og eiga þau þrjú börn .
Nú lifir hann af fyrirlestrum og kom í því skyni til Íslands árið 2007 .
Fátæklegur kveðskapur ? Carol Rumens , prófessor í skapandi skrifum , undraðist það í pistli í breska dagblaðinu Guardian fyrir fáeinum dögum að Higgins teldist til skálda og sagði skáldskapinn " sláandi fátæklegan " .
Rumens líkar reyndar upphafslínan " Hvenær mun minn tími koma " eða " When Will My Time Come " , en segir vandamálið við kvæðið það sem fylgir í kjölfarið .
Henni finnst lítið til ferðalags " hetjunnar " koma , þar hafi ökumanni tekist " að hvolfa þessu skáldlega farartæki í skurði ...
" Og Rumens rifjar upp orð Higgins um að hann þekkti alltaf um leið , eins og skáldin Michael Langley , Seamus Heaney og Brendan Keneally , hvenær ljóð hefði verið samið : " En Higgins er ekki aðeins grunlaus um hvenær ljóð hefur verið samið , það eru nánast helgispjöll að nefna hann í sömu andrá og írsk skál sem semja í raun og veru frambærileg ljóð .
" Og hún klykkir út með : " Norðurírsku skáldin eiga hugtak yfir leirburð .
Ég heyrði það fyrst frá Longley sjálfum , en held að hann hafi sagst hafa fengið það frá Frank Ormsby : óðs-hunds-skítur [ mad-dog-shite ] .
Ég er hrædd um að " Hvenær mun minn tími koma " falli áreynslulaust í þann flokk .
Úps ! " 