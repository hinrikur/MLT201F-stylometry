Það er fátt betra en virkilega góðar " flødebollur " og Spangsberg Chocolade , sem er með verslun í Tivoli gerir einstaklega góðar bollur .
Það þarf ekki að leita lengur að eftirréttinum , þarna er hann kominn .
Stundum er hægt að fylgjast með því hvernig þessi dásemd er búin til en afraksturinn er seldur á staðnum .
Bollur með marsipanbotni eru sérstaklega góðar , þær eru allar búnar til á staðnum en síðan eru líka seldar bollur sem koma beint úr verksmiðju fyrirtækisins .
Hægt er að kaupa bollur í stykkjatali á tíu danskar krónur ( um 215 krónur ) og síðan ýmsar stærðir af pökkum .
Nýjasta tegundin sem Spangsberg býður upp á er Café Latte-bolla með Baileys-bragði og rjómasúkkulaðibitum ofan á , sem bragðast vel með kaffibollanum .
