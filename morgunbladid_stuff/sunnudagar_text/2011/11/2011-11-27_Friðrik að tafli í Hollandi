Gömlum aðdáendum Friðriks Ólafssonar fannst gaman að fylgjast með honum við skákborðið í Hollandi þar sem minningarmót um fjórða heimsmeistarann Max Euwe fór fram á dögunum .
Líkt og Friðrik hafði Euwe mikil áhrif á vöxt og viðgang skáklistarinnar í heimalandi sínu .
Í Amsterdam er dálítið torg nefnt eftir honum , Max Euwe plein .
Max Euwe kom hingað til lands fyrst árið 1948 en við fengum að kynnast honum fyrir alvöru í þeim mikla darraðardansi þegar einvígi Fischers og Spasskís virtist ætla að sigla í strand sumarið 1972 .
Afsökunarbeiðni Euwes , sem þá var forseti FIDE og játaði að hafa brotið reglur FIDE , kom sennilega í veg fyrir að sovéska sendinendin tæki saman pjönkur sínar og héldi heim á leið með óklárað uppgjör bestu skákmanna heims .
Friðrik bauð sig fram og vann kosningar til embættis forseta FIDE haustið 1978 en skrifstofa alþjóðaskáksambandsins var þó áfram í Amsterdam .
Það eru þó ekki einungis þessi tengsl sem valda því að Holland hlýtur að vera í sérstöku uppáhaldi hjá Friðriki .
Þar hefur hann unnið marga af sínum bestu sigrum .
Nægir að nefna sigurinn í Bewerwijk árið 1959 og í sama móti , sem þá hafði flutt sig um set til Wijk aan Zee , deildi hann sigri með Lubomir Ljubojevic í ársbyrun 1976 .
Ekki má gleyma mótinu 1969 en þar varð hann í fimmta sæti á eftir Botvinnik , Geller , Keres og Portisch og tefldi þá í eina skiptið við gamla heimsmeistarann Botvinnik .
Minningarmótinu í ár var skipt í tvo riðla og var Friðrik í riðli með heimamanninum Van der Sterren , Piu Cramling og kínversku skákkonunni Zhaoqin Peng sem nú hefur hollenskt ríkisfang .
Eftir tvöfalda umferð sigraði Peng með 3½ v .
Friðrik varð í 2.-3. sæti ásamt Piu Cramling með þrjá vinninga og Van der Sterren rak lestina , ½ vinningi á eftir .
Kannski er það keppnisstaðnum og tilefninu að þakka en taflmennska Friðriks , einkum í seinni hluta mótsins , var í senn þróttmikil og dínamísk .
Hann vann Peng í í 77 leikjum í fimmtu umferð og var afar nálægt því að leggja Piu Cramling í lokaumferðinni .
Eftir 31. leik Piu , Dc1-c7 , kom þessi staða upp : Cramling – Friðrik Forritið " Houdini " telur að svarta staðan sé unnin eftir 31... .
Be6 ! og rekur síðan framhaldið 32 .
Dxc8 Bxc8 33 .
Bxf7 Kxf7 34 .
Bxb6 Hxa2 35 .
Bc7 Bf8 36 .
Bd8 b4 og þessa stöðu er ekki hægt að verja til lengdar .
Friðrik lék hins vegar 31... .
Dxc7 32 .
Hxc7 Be8og þótt hann næði a-peðinu og ætti allgóða vinningsmöguleika tókst Piu með seiglu að halda jöfnu eftir 63 leiki .
Elsa María Íslandsmeistari kvenna Eftir vel heppnaða ferð á opið skákmót til Tékklands settust sterkustu virku skákkonur Íslands niður og tefldu á Íslandsmóti kvenna .
Fyrirfram mátti búast við sigri Hallgerðar Helgu Þorsteindóttur , sem var stigahæst í hópi átta keppenda , en eins og einhver góður maður sagði : stig tefla ekki .
Elsa María Kristínardóttir sigraði örugglega .
Lokaniðurstaðan varð þessi : 1 .
Elsa María Kristínardóttir 6½ v .
( af 7 ) .
2 .
Jóhanna Björg Jóhannsdóttir 6 v .
3.-4 .
Hallgerður Helga Þorsteinsdóttir og Tinna Kristín Finnbogadóttir 4½ v .
5.-7 .
Steinunn Veronika Magnúsdóttir , Hrund Hauksdóttir og Ingibjörg Edda Birgisdóttir 4 v .
Elsa María hefur nú tryggt sér sæti í ólympíuliði Íslands .
Helgi Ólafsson helol@simnet.is 