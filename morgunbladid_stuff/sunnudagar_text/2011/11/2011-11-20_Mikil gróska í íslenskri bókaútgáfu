Segja má að hápunktur íslenskrar bókaútgáfu , í það minnsta ef litið er til magns og veltu , hafi verið árið 2007 , enda voru þá gefnir út hér á landi fleiri bókatitlar en nokkru sinni áður ; 797 bækur voru þá skráðar í bókatíðindi Félags íslenskra bókaútgefenda .
Árið eftir snarfækkaði þeim , enda kom þá það sem kallað hefur verið Hrunið , með stórum staf .
Útgefnum bókum snarfækkaði þannig 2008 og 2009 , en fór svo að fjölga aftur og fjölgar enn – kannski ætti heldur að tala um tímabundna erfiðleika en hrun ? Skráningar í Bókatíðindi 2011 eru 757 titlar , voru 747 á síðasta ári , 692 árið 2009 , 751 árið 2008 og 797 metárið 2007 .
Gróskan er heilmilkil , þó hún komi misjafnlega fram .
Sem dæmi má nefna að íslenskum barnabókum fjölgar um 23 milli ára , en þýddum barnabókum fækkar um 13 .
Íslenskum skáldverkum fjölgar um átta , þýddum um 21 , ljóðum um fjórar , og ævisögum líka um fjórar .
Í skráningunni kemur fram að það eru breytingar framundan í útgáfu og þannig er einn útgefandi með bækur sínar í dreifingu hjá Amazon í Bretlandi og eintök prentuð eftir því sem pantanir berast .
Í Bókatíðindum eru skráðar 40 bækur viðkomandi höfundar , en þó er það aðeins talið sem ein skráning .
Væri hver bók talin með í heildinni yrðu útgefnar barnabækur því 142 , sem er 65% aukning frá síðasta ári .
Annað nýtt sem sjá má í Bókatíðindum er að þar eru nú hljóðbækur skráðar , 22 íslensk og þýdd skáldverk sem hljóðbækur og þrjár slíkar barna- og unglingabækur .
Þar er þó ekki allt talið , því engar bækur eru frá nýjum hljóðbókaútgefanda sem gaf þó út 24 íslensk skáldverk , þrjú íslensk skáldverk , fimm ævisögur , þrjár íslenskar barna- og unglingabækur , 59 ( ! ) þýddar barna- og unglingabækur og fjórar ljóðabækur , þjóðsögur og smásögur .
Ekki rakst ég á rafrænar bækur í tíðindunum , en þess er varla langt að bíða í ljósi þess að útgefendur stefna að slíkri útgáfu á árinu og á eflaust eftir að aukast til muna á næsta ári .
