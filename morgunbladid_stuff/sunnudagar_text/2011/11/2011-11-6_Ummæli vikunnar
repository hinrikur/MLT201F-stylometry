" Ég lofaði honum því á dánarbeði að ég myndi óska eftir því við landlækni að fram færi rannsókn á læknismeðferðarferli hans ...
" Ingvi Hrafn Jónsson um hinstu ósk bróður síns , Óla Tynes fréttamanns .
" Formannskjörið snýst einfaldlega um það hver sé líklegastur til að leiða Sjálfstæðisflokkinn til sigurs .
" Hanna Birna Kristjánsdóttir býður sig fram til formennsku .
" Ég finn fyrir miklum stuðningi á meðal sjálfstæðismanna .
" Bjarni Benediktsson , formaður flokksins , eftir að Hanna Birna tilkynnti ákvörðun sína .
" Í dag virðast margir krakkar sem koma til okkar vera nokkuð meðvitaðir um skaðsemina af fíkniefnaneyslu og þær hættur sem henni fylgja .
En þeim virðist bara vera alveg sama .
" Brynhildur Jensdóttir , ráðgjafi í Foreldrahúsi .
" Þegar sú stund rennur upp að borgarsamfélögin hafa að fullu gleymt uppruna sínum er voðinn vís .
Undir allri steinsteypunni er ennþá mold .
" Gyrðir Elíasson , handhafi bókmenntaverðlauna Norðurlandaráðs .
" Ég fékk ákveðna upphæð lánaða og er búin að borga af henni og taldi mig skulda ákveðna upphæð eftir það .
Þeir krefja mig um tugi milljóna fram yfir það og það tel ég vera þjófnað .
" Agnes Arnardóttir , verslunareigandi á Akureyri , kærði Landsbankann fyrir þjófnað .
