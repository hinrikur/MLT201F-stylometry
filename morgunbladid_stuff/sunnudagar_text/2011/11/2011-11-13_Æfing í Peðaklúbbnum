Það er ekki mikið talað á miðvikudagskvöldum í Peðaklúbbnum , taflmennirnir á skákborðunum eru þögulir og helst að heyrist uml og aml í mönnunum sem hreyfa þá .
Oft er aðeins eitt og eitt orð auðkennanlegt : " Fjand ...
! " Stundum heilar setningar : " Nei , hvað var ég að gera ! ? " Menn eiga það líka til að skella upp úr , þá yfirleitt að eigin afglöpum , en einstaka sinnum vegna þess að þeir koma sjálfum sér á óvart með snilldarleik .
Svo lýsa þeir sjálfum sér í þriðju persónu : " Sjáðu , hvað hann er magnaður ! " Peðaklúbburinn var stofnaður árið 1993 þegar starfsemin í Taflfélagi Seltjarnarness lagðist niður , en allir átta meðlimir klúbbsins voru félagar í TS .
Skákfundir eru hálfsmánaðarlega á veturna , en það er gefið frí á sumrin .
" Það er tvöföld umferð á hverju kvöldi , " segir Garðar V. Guðmundsson , sem var burðarásinn í Taflfélagi Seltjarnarness og heldur utan um alla þræði í Peðaklúbbnum .
" Svo höfum við alltaf haft réttinn á því þessir slöku að vera með sjö mínútur , en þeir sterkari hafa aðeins fimm .
" Þrír eru í úrvalsflokki fimm mínútna manna , Ögmundur Kristinsson , Jón Úlfljótsson , Jón Steinn og Gylfi Gylfason .
En hinir sem fá sjö mínútur eru Garðar , Guðjón Þorkelsson , Ómar Egilsson og Theodór Guðmundsson .
" Þegar við kepptum í deildakeppninni á sínum tíma með Taflfélagi Seltjarnarness , þá var pabbi hans Gylfi Magnússon einn af okkar albestu skákmönnum , " segir Garðar .
" Hann lést í fyrra .
" – Og það er alltaf kaffi og með því ? " Já , það eru alltaf kökur og meðlæti þegar búið er að tefla helminginn , " segir Garðar .
" Konurnar sjá náttúrlega um það .
Þú naust góðs af því ! " Þennan miðvikudag er teflt heima hjá Jóni Steini , Gylfi nær efsta sætinu naumlega með 12½ vinningi í 16 umferðum og Jón Úlfljótsson er annar með 12 vinninga .
Pétur Blöndal pebl@mbl.is 