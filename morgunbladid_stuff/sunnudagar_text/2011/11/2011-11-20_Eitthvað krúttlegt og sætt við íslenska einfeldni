Skáldsagan Samhengi hlutanna eftir Sigrúnu Davíðsdóttur fréttamann í London er glæpareyfari sem gerist í kjölfar hrunsins .
Ung íslensk blaðakona , búsett í London , lætur lífið í bílslysi .
Hún fjallaði um viðskipti tengd hruninu í útvarpspistlum frá London og eiginmaður hennar kemst að því , með aðstoð góðra manna , að ekki er allt sem sýnist varðandi slysið .
Nokkur líkindi eru með persónunni og Sigrúnu sjálfri , nema hvað hún er auðvitað sprelllifandi .
" Þegar ég fékk hugmyndina var ég ákveðin í að ég vildi ekki vera persóna í bókinni .
Kannski þess vegna deyr blaðakonan svona snemma , " segir Sigrún og hlær í samtali við Sunnudagsmoggann .
Hún segist ekki fjalla um einstök mál í bókinni , en persónurnar fari í ferð um það landslag sem íslenska viðskiptalífið er , og Ísland sjálft .
" Bókin er skrifuð inn í ákveðinn tíma , september 2009 og fram á vor 2010 , þannig að útkoma Rannsóknarskýrslu Alþingis er liður í sögunni .
" Til stóð að bókin kæmi út mun fyrr .
" Þetta tók lengri tíma en til stóð , aðallega vegna þess að ég skrifa mest eftir vinnudag og um helgar .
Það var líka mjög margt sem þurfti að huga að , hugmyndina fékk ég haustið 2006 og bakgrunnurinn átti að vera íslenska viðskiptalífið .
Uppgangurinn var svakalagur , en þegar ég byrjaði að skrifa bókina vorið 2009 voru aðstæður auðvitað allt aðrar og þess vegna er hrun baksviðið en ekki uppgangurinn .
Forvitni mín er hins vegar sú sama , þó að aðstæður hafi breyst .
" Í sögunni fer talsvert rými í að skýra flókna fjármálagerninga .
Skyldu þær lýsingar vera raunsannar ? " Hér er ljósi varpað á ákveðinn hluta alþjóðlegs viðskiptalífs , ekki bara það íslenska .
Það sem einkennir margt af því sem íslenskir umsvifamenn gerðu er ákveðinn strúktúr sem sést alls staðar þegar rýnt er í alþjóðlegt viðskiptalíf og einkennir oft skuggsækna starfsemi .
Að því leyti eru lýsingarnar raunsannar en ekki að því leyti að þær eigi við einhver ákveðin fyrirtæki .
" Í bókinni kemur við sögu óhreint fé , meðal annars frá Rússlandi .
Finnst þér líklegt að svo hafi verið í raun ? " Þessi liður í sögunni var hluti af þeirri hugmynd sem ég fékk strax 2006 .
Ástæðan var einfaldlega sú að þegar ég hitti menn sem á einhvern hátt höfðu fylgst með Íslandi kom þessi spurning alltaf upp .
Hvort ekki væri eitthvað bogið við þetta .
Mér fannst spennandi og heillandi að nota þetta í bókina .
" Við lesturinn má skynja að íslenskir auðmenn hafi margir flækst í spillingarvef án þess að vita hvað þeir voru að gera ...
" Eitt af því sem bæði ég og aðrir , sem horfa á gang mála erlendis frá , þykjast sjá er alveg ótrúleg einfeldni , en þar er ég ekki endilega að tala um toppana .
Öll vorum við einföld að ákveðnu leyti .
Tökum sem dæmi málefni FL Group .
Allt í sambandi við það fyrirtæki var með algjörum ólíkindum og því held ég að afstaða margra Íslendinga hafi einkennst af ótrúlegri einfeldni .
Og það er , eins og fram kemur í bókinni , eitthvað krúttlegt og sætt við það ! Það sýnir ákveðinn hreinleika .
" 