Evrópumót landsliða sem lauk í Hakildiki í Grikklandi um síðustu helgi markar tímamót í skáksögunni ; í fyrsta sinn vinna Þjóðverjar sigur í meiri háttar flokkakeppni .
Bestu skákmenn þeirra fóru í " verkfall " fyrir Ólympíumótið í fyrra en sættir hafa tekist og þeir mættu til leiks í sérsniðnum jakkafötum , með þjálfarann Uwe Bönsch og sérstaka aðstoð frá fyrrverandi FIDE-heimsmeistara , Kasimdhshanov .
Í lokaumferðinni unnu Þjóðverjar Armena 2½ : 1½ , hlutu 15 stig .
Aserar komu næstir með 14 stig og 23 vinninga og Ungverjar fengu bronsið með 13 stig og 23 vinninga .
Íslendingar náðu bestum árangri Norðurlandaþjóða , hlutu 8 stig og 18 vinninga og voru vel yfir ætluðum árangri sem setti liðið í 32. sæti .
Forföll háðu liðinu ekki og það náði vel saman .
Undirbúningur á mótstað gekk vel en það er sláandi hvernig tölvutæknin hefur bylt öllum vinnubrögðum .
Þrátt fyrir það stendur " gamli skólinn " enn fyrir sínu .
Mikið var um óvænt úrslit á Evrópumótinu .
Búlgarar með Topalov og Cheprainov léku þar sérstætt hlutverk .
Þegar þeir unnu Rússa 3:1 í 4. umferð spáðu margir þeim öruggum sigri .
Í næstu umferð unnu þeir Þjóðverja með sömu tölum .
Formsatriði að klára þetta ? Ó , nei ! Í 7. umferð var skyndilega úr þeim allur vindur og þeir töpuðu fyrir Aserum ½ : 3½ og í lokumferðinni 0:4 fyrir Ungverjum og enduðu í 7. sæti .
Gamla stórveldið Rússland var með langsterkasta liðið á pappírnum en tapaði fyrst fyrir Búlgörum og svo fyrir Aserum .
Rússana hefur sárlega vantað leiðtoga eftir að Kasparov hætti að tefla .
Margar afar athyglisverðar skákir voru tefldar á mótinu .
Óvæntustu úrslitin teljast þegar Hjövar Steinn lagði Shirov .
En stundum slapp stóri fiskurinn og magnað dæmi má finna í viðureign Dana við Armena í fimmtu umferð .
Lev Aronjan kom hingað til lands á Reykjavíkurmótið 2004 og vakti síðan mikla athygli þegar hann vann hraðskákhluta Reykjavík rapid sem fram fór í kjölfarið , varð þar fyrir ofan sjálfan Kasparov .
Hann hefur haldið sér í hópi fimm stigahæstu skákmanna heims undanfarin misseri en merki oflætis komu fram á Evrópumótinu og ekki síst í eftirfarandi skák .
Hann tefldi alltof hratt og hafði ekkert fram að færa .
Sune Berg tefldi hinsvegar af miklum þrótti og og átti nægan tíma á klukkunni þegar Aronjan hafði leikið sínum 37. leik .
EM landsliða 2011 : Sune Berg Hansen – Lev Aronjan Ítalskur leikur 1. e4 e5 2 .
Rf3 Rc6 3 .
Bc4 Bc5 4. c3 Rf6 5. d3 a6 6 .
Bb3 d6 7 .
O-O O-O 8 .
Bg5 Ba7 9 .
Rbd2 Kh8 10. h3 h6 11 .
Be3 Bxe3 12. fxe3 Re7 13 .
Rh4 Rg6 14 .
De1 a5 15. a4 c6 16. d4 Bd7 17 .
Dg3 Kh7 18 .
Rf5 Be6 19 .
Bc2 Re8 20 .
Hf2 f6 21 .
Df3 Rh8 22 .
Haf1 Db6 23. b3 Dc7 24. g4 b5 25. h4 bxa4 26. bxa4 Dd8 27 .
Dg3 g6 28. g5 gxf5 29. exf5 Bc8 30. dxe5 dxe5 31 .
Re4 Ha7 32 .
Dg4 Db6 33 .
Kh1 Ba6 34 .
Hg1 Hg7 35 .
Dh5 Rf7 36. g6 Kh8 37. gxf7 Dxe3 -Sjá stöðumynd- Í reynd er það sérstakt afrek að finna ekki vinningsleik í þessari stöðu ; ég hef fundið fimm leiki sem allir vinna að mati tölvuforritsins " Houdini " 38 .
Hg6 +16,30 , 38 .
Rg5 +9,15 , 38 .
Kh2 +6,59 , 38 .
Hg5 +4,38 , 38 .
Hxg7 +2,18 .
En Sune Berg var of veiðibráður : 38. fxe8 ( D ) ? ? Dh3 + 39 .
Hh2 Hxg1 + - og hvítur gafst upp því að eftir 40 .
Kxg1 kemur 40 .
....
Df1 mát ! Við fundum sárlega til með Sune Berg .
Heppnin fylgir þeim sterka , sagði Capablanca .
Helgi Ólafsson helol@simnet.is 