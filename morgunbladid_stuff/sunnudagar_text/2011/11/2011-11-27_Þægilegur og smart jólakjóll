Þá er komið að því að finna sér eitthvað fínt til að vera í á jólunum og / eða á jólahlaðborðinu .
Leikkonan Rachelle Lefevre var alveg með þetta á hreinu í New York á dögunum .
Þar mætti hún á tískusýningu Victoria ' s Secret í þessum líka fína kjól sem er allt í senn sparilegur , þægilegur og dálítið sexí .
Kjólar með þessu sniði eru þægilegir hvað það varðar að þeir eru víðir yfir magann .
Enda verður nú að vera pláss fyrir allar kræsingarnar .
Látlausan kjól sem þennan má líka poppa upp með sokkabuxum í fallegum lit .
Rauðar sokkabuxur eru t.d. jólalegar .
Svo getur verið ágætt að fá sér ermar eða sjal yfir axlirnar í vetrarkuldanum .
Nú er um að gera að kíkja í búðirnar , skoða vel og vandlega og finna það sem hentar manni best .
