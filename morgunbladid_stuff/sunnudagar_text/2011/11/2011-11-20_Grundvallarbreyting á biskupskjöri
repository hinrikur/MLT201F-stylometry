Söguleg breyting var gerð á reglum um biskupskjör , á lokadegi kirkjuþings í gær .
Leikmenn verða nú í fyrsta skipti í meirihluta um það bil 500 manna hóps sem kýs , bæði biskup Íslands og vígslubiskupa .
Notast verður við nýju reglurnar í tvígang á næsta ári því biskupinn yfir Íslandi , herra Karl Sigurbjörnsson , hefur tilkynnt að hann láti þá af starfi , og á kirkjuþingi í gær lýsti Jón Aðalsteinn Baldvinsson , vígslubiskup á Hólum , því yfir að hann hygðist einnig hætta .
" Merkileg tímamót " " Það eru sannarlega mikil og merkileg tímamót að leikmenn skuli komnir í meirihluta ; þetta er stefnumarkandi breyting , " sagði Karl Sigurbjörnsson , biskup Íslands , við Sunnudagsmoggann í gær um nýju reglurnar .
" Það hefur lengi verið markvisst unnið að því að víkka út hóp þeirra sem koma að kjöri til stofnana og embætta kirkjunnar , " sagði biskup .
Nýju reglurnar eru sambærilegar og annars staðar á Norðurlöndunum .
" Við höfum skorið okkar úr að þessu leyti og mér hefur þótt það miður hve hlutverk leikmanna hefur verið lítið í okkar kirkju , " segir biskup .
Aðeins lítill hópur leikmanna hefur haft kjörgengi til þessa og hefur fækkað í honum með sameiningu prófastsdæma .
" Það var því alveg nauðsynlegt að breyta þessu .
" Unnið hefur verið að tillögum um þessa breytingu í tæpt ár og það var kirkjuráð sem lagði þær fyrir kirkjuþing .
Hvað mestar umræður urðu um þetta mál af öllum sem fjallað var um á þinginu og hlaut það góðan stuðning , skv. upplýsingum þingfulltrúa sem blaðamaður ræddi við í gær .
Sóknarnefndir , sem kjörnar eru á aðalsafnaðarfundum , bera ábyrgð á söfnuðunum og biskup kveðst telja mikilvægt að forystufólk í þeim grunneiningum kirkjunnar , fái þessi auknu völd .
Karl Sigurbjörnsson segir of snemmt að fullyrða hvaða breytingar hinar nýju reglur hafi í för með sér , " en ég vona að breytingin hafi góð áhrif .
Einn helsti kosturinn við þetta er að hér er stigið skref í þá átt að leikmenn eru kallaðir til aukinnar ábyrgðar .
Það tel ég afar mikilvægt , " segir biskup .
Reglur orðnar sambærilegar og annars staðar á Norðurlöndum Til þessa hafa vígðir menn verið í meirihluta þeirra sem kjósa biskup hér á landi .
Samkvæmt nýjum starfsreglum um biskupskjör eiga eftirtaldir , vígðir þjónar og leikmenn , rétt á því að kjósa .
Það er í samræmi við það sem lengir hefur tíðast á hinum Norðurlöndunum .
* Biskup Íslands , vígslubiskupar og þjónandi prestar þjóðkirkjunnar .
Ennfremur þeir prestar þjóðkirkjunnar , sem settir eru til þjónustu til eins árs eða lengur .
* Prestvígðir menn í föstu starfi innan þjóðkirkjunnar .
* Þjónandi djáknar í föstu starfi innan þjóðkirkjunnar .
Djákni skal vera ráðinn ótímabundið eða til a.m.k. eins árs til að njóta kosningaréttar .
* Kjörnir fulltrúar á kirkjuþingi og í kirkjuráði .
* Formenn allra sóknarnefnda sem og varaformenn sóknarnefnda í Kjalarnesprófastsdæmi og Reykjavíkurprófastsdæmum eystra og vestra .
* Kennarar í föstu starfi við guðfræði- og trúarbragðafræðideild Háskóla Íslands og eru guðfræðingar .
Skilyrði kosningaréttar er að kjósandi sé skráður í þjóðkirkjuna .
Þá er kveðið á um það í nýju starfsreglunum að kosningin verði rafræn .
Kosið verður eftir nýju starfsreglunum strax á næsta ári .
Biskupskjör var fyrst lögleitt hér á landi upp úr 1920 og þá höfðu bara prestar kosningarétt .
Árið 1981 voru sett lög um að auk presta myndu fulltrúar leikmanna í prófastsdæmunum fá kosningarétt í biskupskjöri og hafa þær reglur að meginefni verið í gildi þar til nú .
Þegar Kristján Valur Ingólfsson var kjörinn vígslubiskup í Skálholti nýverið höfðu um 150 manns kosningarétt , þar af 30 leikmenn .
Skv. nýju reglunum verða kjörmenn um 500 , 