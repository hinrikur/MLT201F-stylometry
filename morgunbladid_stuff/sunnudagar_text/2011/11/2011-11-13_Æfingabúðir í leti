Það þótti mikil synd og ókostur hér í denn að vera latur .
Enda var alltaf nóg að gera bæði innan húss og utan í sveitum landsins .
Ég held að leti sé að nokkru leyti áunnin .
Í haust hef ég unnið í því að vera meira löt .
Það hefur gengið mjög vel og orðið til þess að að ég hef litlu komið í verk heima fyrir .
En það kemur .
Nú finnst mér bara notalegt að geta verið alveg róleg yfir því að liggja í leti .
Mér fannst það nefnilega dálítið erfitt einu sinni en þetta er allt að koma hjá mér .
Svo er sá árstími að nálgast þar sem kemur yfir fólk eins konar hýðistilfinning .
Þá er best bara að hafa það notalegt heima í sófa , láta þreytuna líða úr sér og leyfa letinni að flæða yfir í staðinn .
Það getur tekið sinn tíma að koma sér í góða letiæfingu en þegar þolið er komið finnur maður hvað maður hvílist vel í letinni .
Þó að maður rífi sig auðvitað upp inni á milli og geri " eitthvað af viti " .
Ég hugsa að ég velji fyrri kostinn þessa helgina og æfi mig eins mikið í leti og ég get .
Enda nenni ég varla að gera neitt annað ...
