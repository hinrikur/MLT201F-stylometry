Græjur Árni Matthíasson arnim@mbl.is Eftir því sem símar verða tæknilegri vilja þeir og verða viðkvæmari ; manni líður eins og helst þurfi að pakka þeim inn í bómull til að vernda fyrir hnjaski , raka og rispum , nema náttúrlega að síminn sé Sony Ericsson Xperia Active .
Núorðið skiptir ekki minna máli hvaða hugbúnaður fylgir , menn eru ekki bara að kaupa símtæki .
Android-útgáfan er sú nýjasta , 2.3 ( Gingerbread ) .
Með fylgir svo ýmiskonar hugbúnaður sem nýtir GPS , hæðarmælinn og áttavitann , en allt er það innbyggt í símann .
Síminn styður líka ANT + til að auðvelda við þjálfunina – svo það er ekki annað eftir en að koma sér út með símann .
Skjárinn er bjartur , 320 x 480 díla , sextán milljón lita TFT .
Hann er með sérstyrktu gleri sem er þó vel næmt fyrir snertingum , jafnvel þótt fingurnir séu blautir .
Skjástýringin er Mobile BRAVIA sem er ein sú besta í bransanum .
Eins og sjá má á myndinni er síminn gerður til að ferðast , sjá þannig lykkjuna neðst á honum fyrir snúru eða krækju í bakpoka eða úlpu .
Þótt það sjáist ekki á honum má svo geta um það að hann uppfyllir svonefndan IP67-staðal sem segir til um það að hann sé rykvarinn ( 6 ) og þoli að vera í allt að eins metra djúpu vatni í 30 mínútur ( 7 ) .
Í símanum er 5 milljón díla myndavél og hægt að taka upp háskerpumyndskeið .
Minniskortið sem fylgir er þó ekki nema 2 GB svo skynsamlegt er að skipta því út fyrir stærra kort .
Hægt er að skipa út baki á símanum og aukabak fylgir , aukinheldur sem armband er í pakkanum til að spenna símann við sig .
Ný tækni til þjálfunar Hvað er þetta ANT + ANT er samskiptastaðall sem þróaður var af kanadísku fyrirtæki í eigu Garmin GPS-tækjarisans .
Í sem stystu máli byggist það á því að skynjarar í íþróttatækjum , til að mynda púlsmælum , hraðamælum , fjarlægðarmælum og svo framvegis , senda gögn í þartilgerðan móttakara .
Tæknin þarf mjög litla orku og er því einkar hagkvæm .
Út frá ANT varð svo til staðallinn ANT + sem fjölmargir framleiðendur hafa tekið upp , til að mynda Adidas McLaren , Microsoft , Sony Ericsson , Texas Instruments , Timex og Trek og Garmin er vitanlega með í öllu saman .
Þessir framleiðendur hafa síðan nýtt tæknina hver á sinn hátt , til að mynda er skynjurum komið fyrir í reiðhjóli og síðan getur tæki eins og farsími nýtt þá til að mæla hraða og vegalengd og ef viðkomandi hjólreiðamaður er með púlsmæli sem styður ANT + getur hann líka skráð hjá sér hjartsláttinn .
Síminn getur svo séð um að senda allt saman í tölvu , jafnharðan ef vill , og þar er svo hægt að halda utan um þjálfunarprógramm , eða meta hvernig gengur frá degi til dags , jafnvel í samvinnu við þjálfara sem fylgst getur með yfir netið .
