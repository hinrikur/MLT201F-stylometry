Heidi Klum er fyrir.sæta , þáttastjórnandi , hönnuður og fjögurra barna móðir , sem hefur nóg að gera .
Inga Rún Sigurðardóttir ingarun@mbl.is Heidi Klum er fyrirsæta með forskeytinu ofur því hún er í sérflokki .
Hún er næstlaunahæsta fyrirsæta í heimi á eftir Gisele Bündchen en báðar eiga þær það sameiginlegt að hafa verið í englahópi Victoria ' s Secret um árabil .
Klum hefur líka gert það gott sem sjónvarpsþáttastjórnandi í tískuþáttunum Project Runway og hönnuður , m.a. fyrir Birkenstock-skómerkið .
Hún hefur líka gert nokkrar fatalínur í samstarfi við aðra og farið út í ilmvatnsframleiðslu , sem er ábatasamt framtak þegar það lukkast .
Klum var í löngu viðtali við þáttastjórnandann Piers Morgan á sjónvarpsstöðinni CNN um síðustu helgi þar sem hún svaraði spurningum um líf sitt og mörgum þeirra persónulegum .
Klum lýsti því þegar hún hitti núverandi eiginmann sinn í fyrsta skipti , breska tónlistarmanninn Seal , en þau hafa verið gift frá árinu 2005 .
Bað hennar í snjóhúsi á fjallstoppi Hún segir að þeirra fyrstu kynni hafi verið rafmögnuð .
Þau hittust fyrst í hótelmóttöku í New York og hún segir þau hafa verið " eins og tvo segla " .
Seal áttaði sig þó ekki á því í fyrstu hver hún væri .
Klum sagði líka söguna af því þegar hann bað hennar .
Seal var búinn að láta byggja snjóhús á fjallstoppi í Klettafjöllunum Kanadamegin .
Hann sótti Klum og þau flugu á toppinn með þyrlu .
" Við hoppum niður og þyrlan fer og við erum alveg ein .
Þetta var mjög fallegt .
Hann var með gítarinn með sér og söng fyrir mig og fór á skeljarnar , " sagði hún .
Klum segir snjóhúsið hafa verið með rúmi inni í með teppum og púðum , kertum og rósablöðum .
Morgan spurði ofurfyrirsætuna hvernig þeim tækist að halda hjónabandinu svona hamingjusömu svaraði hún : " Ég held að þetta byggist á því að við elskum hvort annað .
Við skemmtum okkur saman .
Við virðum hvort annað .
Ég leyfi honum að gera sína eigin hluti , þó að mér finnist það stundum erfitt , " sagði hún .
Hjónin eiga fjögur börn , þar af eitt sem Klum eignaðist áður en þau kynntust en Seal gekk í föðurstað .
Morgan spurði hvort frekari barneignir væru á döfinni og svaraði hún því neitandi .
Óvænt langlífi Project Runway Níunda þáttaröðin af Project Runway er í sýningum í Bandaríkjunum sem stendur og spurði Morgan hana hvort hún hefði búist við þessu langlífi .
" Alls ekki .
Það er bara ekki hægt að vita það , " svaraði Klum .
" Þegar hugmyndin að þættinum kom upp stóðu að þessu Harvey Weinstein , Desiree Gruber , fjölmiðlafulltrúi minn síðustu 15 ár , og ég .
Við fórum með hugmyndina út um allt .
Við fórum til margra sjónvarpsstöðva og reyndum að útskýra fyrir þeim að við vildum gera þátt um tísku .
" Klum sagði að það hefði verið erfitt að sannfæra stöðvarnar um að þetta yrði smellur .
" Fólk sagði , af hverju er þetta áhugavert ? Hver vill horfa á fólk búa til föt ? " sagði hún .
Hún útskýrði að þegar þátturinn komst á dagskrá hefði hann spurst mjög vel út og þannig orðið vinsæll .
Klum sagði Morgan að áhorfendur elskuðu þáttinn vegna þess að hann " væri í raun um hæfileika " .
Mikill aðdáandi hrekkjavökunnar Klum er mikill aðdáandi hrekkjavökunnar og segir hana vera uppáhaldshátíðisdaginn sinn .
Haldið var upp á hrekkjavökuna um síðustu helgi og hélt Klum stórt boð að vanda .
Hún var klædd í mjög sérstakan búning sem var hannaður og handteiknaður af listamanninum Martin Izquierdo .
" Þetta lítur út eins og lík þar sem búið er að taka húðina , efsta lagið burt , " segir hún en æðarnar og vöðvarnir voru teiknaðir til að líkja eftir líkama hennar .
Klum var líka " grikk eða gott ? " sendiherra Barnahjálpar Sameinuðu þjóðanna ( UNICEF ) í ár en samtökin hafa safnað fé á þessari hátíð síðustu sextíu ár .
Átakið tengist því að börn safni peningum í stað nammis þegar þau ganga í hús og ennfremur er fólk hvatt til að halda hrekkjaveislur sérstaklega til styrktar þessu málefni .
Ljós í myrkri Það eru ekki bara flott grasker í hrekkjavökuveislum fræga fólksins í Bandaríkjunum en þessi glæsilegu grasker eru á meðal þeirra sem voru til sýnis á graskersljósahátíð í Búdapest í Ungverjalandi .
Hrekkjavökulist Þessi grasker skáru listamennirnir Ray Villafane og Andy Bergholtz út fyrir hrekkjavökuveislu Heidi Klum sem haldin var á næturklúbbnum TAO í Las Vegas .
