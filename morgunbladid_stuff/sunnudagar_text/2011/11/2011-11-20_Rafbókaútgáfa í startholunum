Eins og getið er um hér fyrir ofan eru rafbækur ekki skráðar í bókatíðindi , en verða væntanlega í framtíðinni , enda er bók bók sama á hvaða formi hún er .
Rafbókaútgáfa hér á landi hefur farið rólega af stað enda margir lausir endar , til að mynda áttu útgefendur og rithöfundar eftir að ná saman um skiptingu tekna af rafbókasölu og eins hafa menn verið tvístígandi yfir því hvaða leið eigi að fara , hvaða gagnasnið eigi að nota , hvort hægt sé að koma í veg fyrir ólöglega dreifingu og eins hvort miða eigi við tiltekin tæki og tól , til að mynda spjaldtölvur , lestölvur , snjallsíma eða bara borð- og fartölvur .
Nú hefur verið greitt úr mörgu af ofangreindu og segja má að rafbókaútgáfa hefjist með nokkrum myndarskap .
Dæmi um það er væntanleg rafbókaútgáfa Forlagsins , sem hefst á næstu dögum , en þá er stefnt að útgáfu allra helstu skáldsagna fyrirtækisins í haust .
Egill Jóhannsson hjá Forlaginu segir að útgáfan sé í fullum undirbúningi og að mörgu að hyggja .
" Þetta er tilraunaverkefni að einhverju leyti enda við að fara af stað á í fyrsta sinn og mörgum spurningum ósvarað .
" Gagnasnið á bókunum verður EPUB og hægt að lesa í tölvum og spjaldtölvum með viðeigandi hugbúnaði og einnig í sumum lestölvum , til að mynda Sony eReader .
" Ég hef enga tilfinningu fyrir því hversu mikil salan getur orðið , en í mínum huga er mikilvægast að hleypa þessu af stokkunum enda ljóst að þessi markaður verður mjög vaxandi á næstu árum .
" 