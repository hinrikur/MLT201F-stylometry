Á miðvikudaginn er dagur íslenskrar tungu .
Eins og lesendur vita var 16. nóvember valinn vegna þess að Jónas Hallgrímsson fæddist þann dag fyrir margt löngu og mörgum þykir hann hafa haft jákvæð áhrif á tungumálið .
Jónas var öflugur málnotandi og margt af því fallegasta og áhrifamesta sem hann samdi ber merki um tilfinningasemi og næmi fyrir umhverfi sínu .
Nægir í því samhengi að nefna alþekktar ljóðlínur eins og þessar [ ...
] en anda sem unnast fær aldregi eilífð að skilið [ ...
] Snemma lóan litla í lofti bláu " dírrindí " undir sólu syngur : lofið gæsku gjafarans .
Mörg eru sammála því að margt af því sem Jónas samdi sé með því fegursta og besta sem samið hefur verið á íslensku , ekki síst vegna tilfinningaseminnar og næminnar .
Á dögunum las ég tvær fróðlegar greinar í Netlu – Veftímariti um uppeldi og menntun .
Önnur er eftir þær Gerði Bjarnadóttur og Guðnýju Guðbjörnsdóttur og heitir Kynjakerfið og viðhorf framhaldsskólanema .
Hin er eftir Ástu Jóhannsdóttur og Kristínu Önnu Hjálmarsdóttur og heitir Skaðleg karlmennska ? Greining á bókinni Mannasiðir Gillz .
Í þeirri fyrri kemur m.a. fram að marktækur munur er á viðhorfum stráka og stelpna í framhaldsskólum til þess " að brjóta upp hefðbundin kynjamynstur " .
Strákar eru íhaldssamari en stelpur í þessu tilliti , þeim finnst ekki æskilegt að fara inn á svið sem " tilheyra " stelpum á meðan stelpur eru frekar tilbúnar að fara inn á svið sem " tilheyra " strákum .
Grein Ástu og Kristínar varpar ljósi á eina skýringu á íhaldssemi strákanna .
Bókin Mannasiðir Gillz seldist vel þegar hún kom út árið 2009 .
Ungir karlar eða " herramenn " er markhópur bókarinnar , enda er henni ætlað að vera leiðarvísir fyrir þá til að forða þeim frá því að verða " rasshausar " .
Höfundur hefur sjálfur haldið því fram að með skrifum sínum og skoðunum sé hann að grínast enda sé hann mikill húmoristi .
Af því má gera ráð fyrir að húmornum sé beitt í ákveðnum tilgangi , að höfundur noti tungumálið á markvissan og meðvitaðan hátt .
Í bókinni er mikið talað um karlmennsku og sanna karla .
Sannir karlar raka t.d. á sér punginn , eru kjötaðir og tanaðir .
Ef höfundur er jafnmikill húmoristi og hann vill vera að láta eru þessar hugmyndir tómt grín og sjálfur tekur hann grínið alla leið , a.m.k. hvað varðar kjötun á eigin skrokki og tönun ( hef ekki séð punginn á Gillz ) .
Ekki veit ég hvort Gillz finnst hann sjálfur vera brandari en ég leyfi mér að fullyrða að stór hópur lesenda hans fattar ekki grínið og tekur skrifin alvarlega .
Og þess vegna , m.a. , eru viðhorf framhaldsskólastráka eins og þau eru , þeir eru efni í " sanna karla " sem skipta konum í tvo hópa " prinsessur og drasl " .
Í skrifum Gillz er tilfinningasemi ekki fyrir sanna karla og því kannski eins gott að Jónas er löngu dauður og við tókum ástfóstri við skrif hans áður en forheimskar hugmyndir nútímamanna um karlmennsku þröngvuðu sér inn í vitund þjóðarinnar .
Margir karlar eru sannir karlar einmitt af því að þeir eru allt annað en afsprengi klámvædda nútímakarlsins .
Þeir eru tilfinningaverur , blíðir , og næmir og þeir elska börn en það gera bara " kellingar [ sem ] eru líka bara drasl " svo vitnað sé í Mannasiði Gillz .
Mugison er ungur karl sem er óhræddur við að semja tilfinningasama og næma texta .
Lesendur þekkja vel þessar línur [ ...
] stingum af smáfjölskylduhjörð [ ...
] kveðjum stress og skjáinn syngjum lag - spilum spil þá er gott að vera til .
Eins og Jónas notar Mugison tungumálið á skapandi hátt til að tjá tilfinningar og hreyfa við lesendum / hlustendum .
Vonandi eru vinsældir hans til marks um að fólk sé orðið þreytt á úldnum hugmyndum eins og þeim sem birtast hjá Gillz því flest fólk er auðvitað " satt fólk " sem hefur tilfinningar og nýtur þess að heyra / lesa texta sem er fullur af tilfinningum og næmi og fallegum orðum .
