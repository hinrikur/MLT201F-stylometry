Förðun er oft jafnstór , ef ekki stærri , partur af útlitinu en fötin sjálf .
Við veljum gjarnan liti í augnskugga og varalit eftir því sem við klæðumst og oft má lífga dálítið upp á svartan klæðnað með því að farða sig með áberandi litum .
Fyrir tískusýningar er líka mikilvægt að förðunin fari vel við klæðnaðinn .
Það var handagangur í öskjunni á tískuvikunni í New York fyrir sýningu á haust- og vetrarlínu hönnuðarins Malandrino .
Það þurfti ekkert minna en þrjá til að undirbúa fyrirsætuna .
Einn til að lakka neglur og tvo til að sjá um andlitsförðunina .
Það myndi sjálfsagt flýta nokkuð fyrir manni að hafa svo mikla og góða hjálp áður en haldið er út .
