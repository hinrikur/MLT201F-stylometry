Uppnámið , sem varð þegar Chicago Bulls báru sigurorð af Washington Wizards töp á þriðjudag , var ekki vegna þess að liðið hefði lagt erfiðan andstæðing .
Wizards höfðu aðeins unnið einn leik af 29 á útivelli fram að viðureigninni við Bulls og með ósigrinum urðu tapleikirnir 30 .
Lið Chicago stimplaði sig hins vegar inn fyrir alvöru með sigrinum vegna þess að liðið náði forustunni í Austurdeildinni í bandaríska kröfuboltanum af Boston Celtics .
Þegar keppnistímabilið hófst í nóvember voru flestir með hugann við Miami Heat , liðið sem hafði náð í ofurstjörnurnar LeBron James og Chris Bosh til viðbótar við Dwyane Wade .
Lið Boston var nefnt í sömu andrá , en Chicago þótti í mesta lagi líklegt til að geta gert toppliðunum skráveifu , en ekki slegið þau út .
Nú er staðan önnur og Derrick Rose , burðarás liðsins , var í blaðagrein í liðinni viku sagður vera að liðið " aftur til fyrirheitna landsins " .
Rose er af mörgum talinn besti leikmaður NBA .
Einn þeirra er Michael Jordan , sem á árum áður gerði garðinn frægan með Chicago .
Í sumar verða liðin 20 ár frá því að Chicago Bulls unnu fyrsta titilinn af sex með Jordan innan borðs .
Fyrir viku kom sigurlið Bulls frá þeim tíma saman í Chicago , þeirra á meðal Jordan , sem vart gat hamið hrifningu sína á því Bulls-liði , sem nú leikur listir sínar á fjölunum í United-höllinni .
" Þið eigið marga meistaratitla til viðbótar í vændum , " sagði Jordan , sem var ákaft fagnað af áhorfendum í hálfleik leiks Bulls og Utah Jazz .
" Horfið á þetta lið í kvöld .
Ekki kæmi mér á óvart þótt þetta sex titlar til viðbótar væru á leiðinni .
" Jordan vék síðan að Rose og mætti halda að hann hefði verið að tala um sjálfan sig : " Þegar hann kom í deildina sögðu allir að hann væri fljótur og gæti farið að körfunni , en gæti ekki skotið .
Nú setur hann bæði þrista og getur tekið stökkskot .
Hann hefur mjög fáa galla .
Ég er viss um að þeir munu segja að hann geti ekki spilað vörn eða ráðið við að vera tvídekkaður .
Tíminn sker úr um það .
Strákurinn er stjarna .
" Rose spilaði körfubolta fyrir Memphis-háskóla .
Með hann um borð náði liðið besta árangri þess frá upphafi og komst í úrslit þar sem það reyndar beið lægri hlut .
Rose þykir sérlega óeigingjarn leikmaður .
Hann sýndi eldri leikmönnum virðingu og hugsaði ekki um eigin tölfræði þegar hann var í Memphis .
Hann stóð sig þó það vel að hann fór í atvinnumennsku eftir eitt ár í háskóla og var efstur í nýliðavalinu 2008 .
Þar er fyrirkomulagið þannig að liðin með versta árangurinn ná að velja fyrst og það kom í hlut Chicago , sem segir sitt um það hvar liðið stóð þá .
Ferill Rose er ekki hnökralaus .
Við rannsókn á stöðuprófum , sem nemendur verða að taka til að komast í háskóla og körfuboltaleikmenn þurfa að ná tilteknum árangri í til að geta fengið styrki og skólavist , kom í ljós að ekki var allt sem sýndist .
Eins og er lýst í grein um Rose í blaðinu Irish Times naut hann svo góðrar umönnunar í Memphis að hann þurfti ekki að taka prófið sjálfur heldur var það tekið fyrir hann .
Árangur Memphis þurrkaðist út , en þegar þar var komið sögu var Rose horfinn til Chicago og áhangendur Bulls setja slíka hnökra ekki fyrir sig .
Eftir að Rose kom til Chicago hefur liðið jafnan komist í úrslitakeppnina og nú virðist leikmaðurinn vera farinn að hlusta á gagnrýnendur sína .
Hann er orðinn eigingjarn .
Rose ber Chicago-liðið ekki einn .
Sér til fulltingis hefur hann leikmenn á borð við Carlos Boozer , sem kom frá Utah í haust , og Frakkann Joakim Noah , svo einhverjir séu nefndir .
" Allir eru að tala um Boston , allir eru að tala um Miami og Orlando , " sagði Jordan .
" Menn ættu ekki að gleyma Chicago .
" Verndaður frá hættum stórborgarinnar Derrick Rose er 22 ára , fæddur og uppalinn í Englewood í suðurhluta Chicago .
Í grein um Rose í blaðinu Irish Times er því lýst hvernig margir ungir og efnilegir íþróttamenn hafa orðið hörðum heimi Chicago að bráð , allt frá því að falla fyrir svikahröppum til þess að vera skotnir til bana .
Rose er yngstur af fjórum bræðrum og í blaðinu segir að þeir hafi varið hann fyrir slæmum áhrifum með öllum tiltækum ráðum , fylgst með ferðum hans , athugað bakgrunn vina hans og farið yfir heimavinnuna hans .
" Strákurinn var með farsíma , en aðeins til að spila leiki .
Öll símtöl fóru um síma bræðra hans .
Öll símtöl voru tékkuð af .
Þetta kann að hljóma eins og áráttuhegðun , en á götum Chicago er litið á ungan , framúrskarandi körfuboltaleikmann sem matarmiða ekki bara fyrir fjölskyldu hans , heldur alla loddara og rummunga , sem geta límt sig á hann áður en peningarnir byrja að streyma inn , " segir í blaðinu .
Þeim tókst að vernda Rose og nú eru bundnar vonir við að hann muni leiða Chicago Bulls með sama hætti og Michael Jordan fyrir tuttugu árum .
Nýliði á stóli þjálfara Meðal afreka Chicago Bulls í vetur eru þrír sigrar á Miami Heat .
Þeir eru ekki síst sagðir þjálfara liðsins , Tom Thibodeau , að þakka .
Thibodeau , sem er nýliði á þjálfarastóli , hikar ekki við að skamma stjörnurnar sínar .
Hann er varkár þegar kemur að árangri Bulls í vetur og vill ekki ræða horfur á meistaratitli : " Þegar maður byrjar að horfa á aðra hluti glepur það hugann frá því , sem maður þarf að einbeita sér að , sem er að undirbúa sig fyrir næsta andstæðing .
" 