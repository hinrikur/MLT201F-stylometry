Í síðustu viku fékkst niðurstaða í hneykslismáli sem skekið hefur frönsku skákhreyfinguna síðan í janúar sl. þegar gert var opinbert af aganefnd franska skáksambandsins að 1. varamaður franska ólympíuliðsins , Sebastian Feller , sem hlaut gullverðlaun fyrir frammistöðu sína í Síberíu , hefði svindlað í nokkrum mikilvægum skákum sínum á Ólympíumótinu í Khanty Manyisk .
Hinn 19 ára gamli Feller hefur áfrýjað málinu til æðra dómstigs en aganefndin dæmdi hann í a.m.k. þriggja ára keppnisbann .
Liðsstjóri franska liðsins , Arnaud Haucard , var rekinn með skömm úr landsliðinu og fékk lífstíðarbann sem þjálfari og liðsstjóri í keppnum á vegum skáksambandsins .
Þriðji maðurinn , Cyril Marzalo , hlaut fimm ára bann .
Hann var ekki staddur í Síberíu en var engu að síður lykilmaður í svindli sem var svo þaulskipulagt að undrum sætir .
Þegar málið var gert opinbert lék mörgum forvitni á að vita hvaða meðulum hafði verið beitt .
Skilyrði fyrir svindl virðast hafa verið sérstaklega góð þar sem bein óseinkuð útsending var frá skákum mótsins .
Þó svindlið varðaði aðeins Feller tóku allir liðsmenn Frakkanna þátt í því óafvitandi og einnig andstæðingar þeirra ! Lítum á eina viðureign Frakka .
Frakkland – England 2:2 Vachier-Lagrave H8 – Adams A1 Fressinet G7 - Short B2 Tkachiev F6 - McShane C3 Feller – E5 Howell D4 Liðsstjórinn Haucard var með tvo gsm-síma meðferðis – sinn eigin og síma Fellers .
Í Nancy í Frakkalandi sat hins vegar Cyril Marzalo með beina útsendingu á skjánum og umkringdur öflugustu tölvuforritum .
Hann mun hafa sent tæplega 200 sms-skilaboð .
Haucard las þau yfirleitt á kaffibarnum til hliðar við keppnissalinn .
Sms-skilaboð : 06-01-52-54-37 þýðir samkvæmt kerfi þremenninganna Leika skal : 1. e2-e4 .
Talnakerfið 06 var alltaf fyrsta talan , næstu tvær númerið á leiknum , þar á eftir tölur sem merktu reitinn sem leikið var frá , þar á eftir kom áfangastaður taflmannsins .
Lokanúmerin tvö skiptu ekki máli .
Yfirleitt dugði að sýna áfangastaðinn .
Til þess að koma skilaboðunum til Fellers þurfi liðsstjórinn Haucard að standa á vissum stöðum í námunda við viðureign franska liðsins .
Þegar Feller tók þá ákvörðun í skákinni sem hér fer á eftir að leika 19. leik , Rb4-c2 , stoppaði Hauchard fyrst fyrir aftan C , þ.e. McShane , og stuttu síðar færði hann sig aftur fyrir 2 , þ.e. Nigel Short .
Þeir sem fara yfir skákina með t.d. " Rybku " , " Fritz " eða " Firebird " reka sig fljótt á þá staðreynd að eftir að byrjuninni sleppir er fyrsta val forritsins nær alltaf leikur Fellers .
David Howell – Sebastian Feller Frönsk vörn 1. e4 e6 2. d4 d5 3 .
Rd2 Rf6 4. e5 Rfd7 5 .
Bd3 c5 6. c3 Rc6 7 .
Re2 cxd4 8. cxd4 Db6 9 .
Rf3 f6 10. exf6 Rxf6 11 .
O-O Bd6 12. b3 O-O 13 .
Bb2 Bd7 14 .
Rc3 Hac8 15 .
Ra4 Da5 16 .
Re5 Rb4 17 .
Bb1 Bxa4 18. bxa4 Dc7 19. a3 Rc2 20 .
Ha2 Bxe5 21. dxe5 Re4 22 .
Bc1 22 .
...
Rxf2 23 .
Dxc2 Rh3 + 24. gxh3 Db6 + 25 .
Kg2 Hxc2 + 26 .
Bxc2 Hxf1 27 .
Kxf1 Dc7 28 .
Hb2 d4 29 .
Ke2 Dxe5 + 30 .
Kd1 Dh5 + 31 .
Kd2 Dg5 + 32 .
Kd1 Dg1 + 33 .
Kd2 Dxh2 + 34 .
Kd3 Dg1 35 .
Hb1 Dg6 + 36 .
Kd2 Dg2 + 37 .
Kd3 Dg6 + 38 .
Kd2 Dg2 + 39 .
Kd3 e5 40 .
Hb2 Df1 + 41 .
Kd2 Df2 + 42 .
Kd3 Df3 + 43 .
Kd2 e4 44 .
Bb3 Kf8 45 .
Ke1 Dh1 + 46 .
Kd2 Dg2 + 47 .
Ke1 Dg1 + 48 .
Kd2 Df2 + - og Howell gafst upp .
Helgi Ólafsson helol@simnet.is 