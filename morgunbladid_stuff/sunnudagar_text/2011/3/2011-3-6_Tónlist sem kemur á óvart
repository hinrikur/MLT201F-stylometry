Tónlist er skemmtilegt hugðarefni sem má stunda hvar sem er og hvenær sem er .
Áhugi á tónlist leiðir af sér skemmtilegt grúsk þar sem eyrun fá sífellt að heyra eitthvað nýtt og hugurinn verður fyrir hughrifum .
Úti um allan heim Tónlistarsmekkur fólks á það til að breytast nokkuð með aldrinum og þannig getur tónlist minnt okkur mjög á ákveðið tímabil í lífi okkar , ákveðna staði , viðburði og fólk .
Tónlistargrúsk er líka skemmtilegt af því að það má stunda í raun úti um allan heim .
Ég hef síðastliðin ár haft það fyrir venju að reyna að kaupa mér í það minnsta einn geisladisk í hverju landi sem ég heimsæki .
Stundum getur maður hlustað í búðinni og valið þannig en stundum kemur manni mjög á óvart hvað hljómar í græjunum .
Hingað til hef ég verið heppin og ekki gert mjög alvarleg innkaupamistök , ef undanskilinn er spænskur rappdiskur sem ég keypti á Mallorca .
Á ferðalögum er líka gaman að finna sér skemmtilega tónleika , annaðhvort með einni af uppáhalds hljómsveitum manns eða bara taka áhættuna og prófa eitthvað nýtt út í loftið .
Tónlist er skemmtilegt áhugamál og þegar maður finnur eitthvað sem manni virkilega líkar hefur það yfirleitt góð áhrif bæði á líkama og sál .
