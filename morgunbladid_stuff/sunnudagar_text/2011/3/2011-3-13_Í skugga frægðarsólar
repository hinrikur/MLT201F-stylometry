Leik- og söngkonan Miley Cyrus lenti tvisvar í útistöðum við ljósmyndara í vikunni .
Tvo daga í röð öskraði hún á papparassa sem fylgdu henni eftir .
Í fyrra sinnið skammaði hún ljósmyndara sem hafði rekið myndavélina í mömmu hennar .
" Þú rakst myndavélina í mömmu .
Ekki gera þetta aftur ! Það munaði minnstu að þú meiddir hana , " sagði Miley , sem er 18 ára , en atvikið átti sér stað þegar mæðgurnar voru að yfirgefa staðinn California Chicken Café eftir að hafa gætt sér á hádegisverði .
Seinna skiptið átti sér stað þegar hún var að koma úr líkamsræktarstöð í Hollywood og þá reyndi hún ennfremur að grípa myndavélina en hafði ekki erindi sem erfiði .
Hannah Montana -stjarnan skrifaði um reynsluna á Twitter : " Það að vera papparassi er ÓGEÐSLEGASTA starf sem ég get ímyndað mér .
" Bieber bilast Justin Bieber hefur kynnst mörgum gleðistundum frægðarinnar með metsöluplötum , vinsældakvikmynd og troðfullum tónleikastöðum .
Hann kynntist hins vegar sömu ágengu ljósmyndurunum og Cyrus á sautján ára afmælinu sínu í Los Angeles fyrr í mánuðinum .
Ljósmyndararnir umkringdu hann og kærustu hans , leik- og söngkonuna Selenu Gomez , þar sem þau voru að fara af veitingastað .
Bieber var ekki ánægður með þetta , hann réðst þó ekki á neinn heldur sendi ljósmyndurum miðjufingurinn .
Líkt og Cyrus tjáði hann sig um málið á Twitter : " Skemmtilegur afmælisdagur að baki en í lok kvöldsins vorum við umkringd papparössum , " skrifaði hann og baðst afsökunar .
" Það er ekki alltaf auðvelt en ég veit betur en að bregðast við í reiði .
" Vinsæl vampíra Annar leikari sem hefur verið kaffærður í aðdáun unglingsstúlkna er Twilight -stjarnan Robert Pattinson en persóna hans í myndunum , vampíran Edward Cullen , hefur notið mikillar hylli .
Hann lýsti lífi sínu á frekar auman hátt í nýju viðtali við Vanity Fair .
Leikarinn býr á hótelum til að forðast ljósmyndarana , fer ekkert án þess að vera eltur af öskrandi aðdáendum og er oft hótað ofbeldi á börum .
Aðdáendur hafa brotist inn í tölvupóst hans , hann þurfti lögreglufylgd í síðasta fríi sínu og honum finnst þráhyggja fjölmiðlanna líka óþægileg .
Pattinson er 24 ára gamall Breti en hann fæddist í London .
Þrátt fyrir að hafa þénað mikið á kvikmyndaleik á hann hvergi heima .
" Ég þori ekki að kaupa hús því ef ljósmyndarar birtast fyrir utan einn daginn fara þeir aldrei .
Besta leiðin til að takast á við þetta er að flytja stöðugt , " sagði Pattinson sem skilur ekki áhugann .
" Þetta er svo skrýtið .
Ég velti því fyrir mér til hvers fólk ætlast af mér , " sagði Pattinson og telur að tíu ár þurfi að líða áður en honum tekst að segja algjörlega skilið við veröld vampíranna .
Gaga lögsókn Lady Gaga hefur hótað því að lögsækja ísbúð í London fyrir að kalla brjóstamjólkurís sinn Baby Gaga , að því er eigandi búðarinnar sagði í vikunni .
Matt O ' Connor hjá The Icecreamist í Covent Garden upplýsti að hann hefði fengið bréf frá lögfræðingum poppstjörnunnar vegna nafnsins .
" Hún hótar því að setja okkur á hausinn , " sagði O ' Connor , sem neitar því að nafnið á ísréttinum sé fengið að láni frá söngkonunni sérstöku .
" Þetta er bara fyrsta hljóðið sem börn gefa frá sér , " segir hann en Baby Gaga-ísinn er gerður með vanillu frá Madagaskar og sítrónuberki .
Heilbrigðiseftirlitið tók Baby Gaga-ísinn af markaði um tíma en rannsókn leiddi í ljós að ekkert var að ísnum .
O ' Connor hugleiðir sjálfur lögsókn vegna þessa .
" Þetta var skaðleg ásökun að segja að brjóstamjólkurísinn væri hugsanlega hættulegur , " sagði hann og bætti við að þetta hefðu verið ofsafengin viðbrögð við þessum öruggasta mat í heimi .
