Umslag nefnist fyrirtæki sem stendur undir nafni , því það sér um gluggapóst og markpóst fyrir fyrirtæki og stofnanir .
En þó að fyrirtækið sé í pappírsbransanum , þá hefur tæknin einnig teygt arma sína þangað .
Það sérhæfir sig í gagnavinnslu , að halda utan um gögn fyrirtækja og stofnana og koma þeim á prenthæft form , pakka þeim og póstleggja þau .
" Við erum því ekki dæmigerð prentsmiðja , heldur fyrst og fremst gagnavinnslufyrirtæki , " segir Sölvi Sveinbjörnsson framkvæmdastjóri .
" Þetta geta verið fjármálafyrirtæki , ríki og borg , tryggingafélög , í raun allt frá litlum fyrirtækjum og upp í stórfyrirtæki – þeir sem þurfa að koma frá sér efni á einhvern hátt , hvort sem um ræðir reikninga , yfirlit eða markpóst .
" Lúgan og heimabankinn Sölvi segir að þróunin hafi verið í þá átt að reikningar og fleira í þeim dúr sé sent með rafrænum hætti , en hann fullyrðir að kostnaður fyrirtækja við það sé ekkert minni .
" Það kostar svipað að birta kröfu og rafræna reikninga í heimabanka og að senda út póst .
En á móti kemur að ef samskiptin eru rafræn þá tapast öll tenging við viðskiptavininn .
Hann er ekki lengur með neitt í höndunum um fyrirtæki þitt .
Og markaðslega séð er rafræna leiðin mun síðri .
En við gerum okkur auðvitað grein fyrir því að sumt hverfur alveg og annað verður áfram við lýði .
Markpóstur er mjög öflugur og í raun er ekki komin fram nein lausn sem tekur því fram .
Áreitið er í raun orðið mun meira í síma og tölvupóstsendingum .
" Pappír umhverfisvænn Sölvi segir að þess misskilnings gæti víða að fólk haldi að það sé umhverfisvænna að nota ekki pappír .
" Menn halda jafnvel að með því að nota pappír sé það að eyða Amazon-regnskógunum .
En það er algjör vitleysa .
Notkun á pappír stuðlar að trjárækt og það hefur til dæmis aldrei fyrr verið jafnmikil trjárækt í Skandinavíu .
Allur pappír sem prentað er á er tekinn úr nytjaskógum og nytjaskógar eru mun öflugri en margir eldri skógar , því tréin vinna mest gagn gegn gróðurhúsaáhrifum fyrstu eitt til fjögur árin .
Eftir það hægir á því .
Þess vegna er umhverfisvænt að höggva niður gömul tré og rækta ný .
" Hann bendir líka á að pappír sé auðveldur í endurvinnslu , en allt í kringum tölvur mun erfiðara .
" Þess vegna er í raun grátbroslegt þegar fólk segist vera umhverfisvænt með því að hætta að prenta á pappír – það er af og frá .
" Og Umslag stefnir á að ljúka umhverfisvottun Svansins í vor , sem þýðir að það vinnur eftir ákveðinni umhverfisstefnu , til dæmis að takmarka allan úrgang og að allt efni sé svansvottað .
" En við erum löngu farnir að vinna eftir þessu , enda fengum við umhverfisviðurkenningu frá Reykjavíkurborg árið 2003 .
" Litla ljóta myndagalleríið Það hanga 150 listaverk um allt í Umslagi , sem er til húsa í Lágmúla 5 .
" Við höfum alltaf reynt að skapa heimilislega stemmningu í fyrirtækinu og stuðla að skapandi umhverfi , " segir Sölvi .
" Þetta eru listaverk sem koma víðsvegar að , sum eru eftir fræga listamenn , önnur eftir starfsmenn , börn þeirra eða ættingja .
Það má nefna til dæmis að við erum með verk eftir Jørgen Nash , sem sagaði höfuðið af Litlu hafmeyjunni .
Við sýnum viðskiptavinum jafnan galleríið og ef þeir hafa áhuga geta þeir skoðað framleiðsluna í leiðinni ! " – Listaverkin hanga uppi úti um allt fyrirtæki ? " Það byrjar á kaffistofunni og dreifist um allt fyrirtækið .
" – Jafnvel klósettið ? " Á öllum klósettum eru myndir .
" 