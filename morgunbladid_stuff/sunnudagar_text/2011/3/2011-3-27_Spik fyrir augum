Gölturinn Borís , sem er einn af eftirlætissonum borgarinnar Adelaide í Ástralíu , fær andlitslyftingu á næstu dögum .
Borís , sem er þriggja vetra , hefur bætt ótæpilega á sig að undanförnu með þeim afleiðingum að spik hefur lagst yfir augu hans .
Auminginn sér því ekki lengur frá sér .
Eigandi Borísar , Graeme Cane , kveðst hafa reynt að setja göltinn í megrun en það gerði aðeins illt verra , umframhúð lagðist yfir andlit hans .
Ekki var því um annað að ræða en leita til lýtalæknis svo Borís fái endurheimt sjónina .
Þar sem gölturinn vegur kvarttonn verður hann fluttur á spítalann með hestvagni .
