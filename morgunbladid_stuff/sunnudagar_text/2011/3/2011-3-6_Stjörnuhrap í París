Tískuhúsið Christian Dior hélt sýningu sína á haust- og vetrartískunni 2011-12 á tískuviku í París síðdegis á föstudag þrátt fyrir að John Galliano , aðalhönnuður tískuhússins , hefði verið rekinn með skömm í vikunni .
Galliano var ekki aðeins hönnuður heldur líka listrænn stjórnandi Dior , sem er eitthvert allra stærsta tískuhús í heimi .
Sömuleiðis er Galliano einhver skærasta stjarna sem hefur skinið í tískuheiminum síðustu áratugi .
Það var því mikið áfall fyrir tískuheiminn og óteljandi aðdáendur Gallianos þegar myndband af honum þar sem hann sagðist elska Hitler barst eins og eldur í sinu um netheima .
Í myndbandinu sést Galliano segja við konu á kaffihúsi í París : " Ég elska Hitler .
Fólk eins og þú hefði verið drepið .
Móðir þín og forfeður hefðu lent í gasklefanum .
" Eftir þessi orð spurði konan Galliano hvort eitthvað amaði að honum .
Svarið var : " Já , þú .
Þú ert ljót .
" Framkvæmdastjóri Dior , Sidney Toledano , ávarpaði gestina við upphaf sýningarinnar þar sem hann sagðist harma þessa " mjög svo sársaukafullu stöðu að horfa upp á nafn Dior tengt þessum hneykslanlegu orðum " .
Hann bað um að fólk færði athyglina frá hneykslismálinu að þeim listamönnum sem vinna hjá Dior .
" Hjarta Dior slær hjá " litlu höndunum " .
Það sem þið eruð að fara að sjá ber vott um gífurlega vinnu þeirra , " sagði Toledano en í frönsku er " litlu hendurnar " eða " les petites mains " notað yfir starfsmennina sem búa yfir mikilli og sértækri þekkingu og vinna hörðum höndum á vinnustofum stærstu tískuhúsanna og þá hvað mest við hátískusýningar .
Galliano í meðferð ? Galliano var sjálfur ekki viðstaddur sýninguna , sem er venjulega einn af hápunktum tískuvikunnar í París , háborg tískunnar .
Hönnuðurinn er þekktur fyrir mikið sjónarspil á glæsilegum sýningum sínum .
Orðrómur er uppi um að hönnuðurinn sé kominn í meðferð í Arizona en Dior hefur ekki staðfest það .
Tískusýningin fór fram í tjaldi í garði við Rodin-safnið og var umhverfið skreytt til að líkjast smekklegri Hausmann-íbúð í París .
Línan var í anda áttunda áratugarins og var með bóhemísku yfirbragði .
Í lok sýningarinnar stigu tugir starfsmanna vinnustofu Dior fram íklæddir hvítum sloppum og klöppuðu gestirnir , sem voru um þúsund talsins , fyrir þeim í um mínútu .
Venjulega er klappað fyrir Galliano , sem birtist gestum íklæddur á íburðarmikinn hátt .
Stórstjörnurnar skrópuðu Stærstu bandarísku stjörnurnar , kenndar við A-lista , sem eru oftast á fremsta bekk á sýningum Dior , virtust hafa sniðgengið sýninguna .
Dior hafði gefið út lista yfir stjörnur sem búist var við fyrir sýninguna en á honum voru mörg frönsk stór- og smástirni á borð við Melanie Laurent og Alyssob Paradis , systur Vanessu .
Öryggisgæslan á tískusýningunni var óvenjulega mikil og var sjónvarpsfréttafólki meinað að ræða við gestina .
Gallino er ennfremur með eigin fatalínu sem til stóð að sýna samkvæmt venju á tískuvikunni í París .
Hætt hefur verið við sýninguna en í staðinn heldur tískumerkið kynningu fyrir nokkra útvalda gesti en gestalistinn hefur ekki verið gefinn upp .
Viðbrögð vina Christian Dior og John Galliano hafa átt marga aðdáendur enda tískuhúsið eitt hið allra stærsta í heiminum og það á eftir að koma í ljós hvaða áhrif hneykslismálið hefur á söluna .
Óskarsleikkonan Natalie Portman steig fram og fordæmdi Galliano og sagðist ekki vilja tengjast honum á neinn hátt .
Hönnuðurinn Diane von Furstenberg sagði ummælin " óafsakanleg " en hún væri viss um að þessi " viðkvæmi " vinur hennar hefði verið " espaður upp " í að láta orðin falla .
Chanel-kóngurinn Karl Lagerfeld sagði Galliano hafa fært skömm yfir tískuheiminn á meðan Patricia Field , stílisti Beðmála í borginni , sýndi honum meðaumkun .
Réttað yfir Galliano Franskir saksóknarar segja að réttað verði í máli Gallianos á fyrri hluta þessa árs .
Verði hann sakfelldur gæti hann átt sex mánaða fangelsisdóm og 3,6 milljóna króna sekt yfir höfði sér .
Hönnuðurinn hefur sent frá sér yfirlýsingu þar sem hann biðst afsökunar á hegðun sinni og að kynþáttahatur eigi ekkert erindi í samfélaginu .
Hann neitar hins vegar ásökunum um gyðingahatur og segist hafa sýnt lögreglunni samstarfsvilja .
Dulúð og djúpir litir Tískuhúsið Christian Dior kynnti haust- og vetrarlínuna 2011-12 í garði við Rodin-safnið í París á föstudaginn .
Línan var í anda áttunda áratugarins og var með bóhemísku yfirbragði .
Yfirhafnir voru með loðkrögum og mikið var um djúpa liti .
Léttleikandi kjólar að hætti Gallianos léku líka stórt hlutverk að venju .
Aðalhönnuðurinn var ekki viðstaddur .
