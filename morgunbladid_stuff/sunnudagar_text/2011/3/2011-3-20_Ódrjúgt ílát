Húfur eru góðar til að halda hita á höfðinu en sumum hefur dottið í hug að nota þær í eitthvað annað .
Þannig segir í einni sögu af Bakkabræðrum að þeir hafi reynt að bera sólskinið inn í gluggalausa bæinn sinn í húfunum sínum .
Þetta tókst nú ekki sérlega vel hjá þeim og er ekki til mikillar eftirbreytni .
Sumir kannast líka við að týna húfunni sinni eins og frægt er í söngtexta sem mörgum börnum er kunnur , en hann hefst jú á orðunum hvar er húfan mín ? og þar fram eftir götunum .
Húfur hafa fylgt okkur alla tíð og gömlu íslensku húfurnar leyfði fólk sér að skreyta eftir efnum og geðþótta .
Svona koma húfur nú víða skemmtilega við í menningar- og þjóðararfi okkar .
