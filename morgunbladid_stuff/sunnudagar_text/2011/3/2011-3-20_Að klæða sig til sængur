Ég get með engu móti slitið mig frá bókinni góðu sem hin dularfulla J skrifar af svo skáldlegum krafti um kynlíf kvenna .
Margar leiðbeiningar hennar eru afar áhugaverðar , til dæmis er heill kafli sem fjallar um það hvernig kona skuli klæða sig til sængur .
Tíundað er í smáatriðum hvernig hún eigi að haga sér og alls ekki haga sér í þeim efnum .
Og ekkert vantar upp á stílinn , sú athöfn konu að ganga til rekkju með manni er ekkert minna en hernaður : " Nú er tími til kominn að við athugum nokkuð val herklæða þinna fyrir hólmgönguna á milli rekkjustokkanna .
" Og hún er ekkert að skafa utan af því þegar hún tekur dæmi um það sem forðast skal og orðskrúðið og samlíkingarnar eru hreint stórkostlegar : " Það er þó held ég augljóst mál , að ef þú hefur í hyggju að eiga æsileg og undursamleg ævintýr innan rekkjustokkanna , beri þér að forðast að ganga til sængur með andlitið útmakað óhrjálegum smurningi , eða leggjast við hlið honum með hárið undið upp í uggvænlegan hrauk randskarpra og hvassyddra plastprjóna .
Og ef svo þar við bætist að náttserkurinn er upplitaður með trosnuðum leggingum og saumsprettum , skal annaðhvort górillu , kynglæpamann eða fanga sem látinn hefur verið laus eftir margra ára innisetu , til að fá áhuga á þeim líkama er leynist í slíkum umbúðum .
" Og hún harðbannar gleraugu á nefi kvenna í rekkjunni , en veit sem er að ástarleikur í þoku er lítt gefandi : " En það hefur löngum dregið mjög úr vergleði þeirra kvenna , sem kallast mega næstum blindar ef þær bera ekki sín kúptu gler í viðamikilli umgjörð fyrir augum .
Það er sumsé snar þáttur í þeirri gleði og fullnægingu þinni að þú getir fylgzt náið með svipbrigðum á andliti samfaranautar þíns og líkamlegum viðbrögðum hans þegar þú veitir honum sem mestan unað og nautn .
Finnist þér hins vegar sem þú eigir mök við einhvern ógreinilegan skugga , skaltu verða þér úti um svokallaðar kontaktlinsur tafarlaust .
Komir þú þeim nákvæmlega fyrir á sínum stað , áður en leikurinn hefst , sérðu allt eggjandi skýrt í smæstu atriðum .
" 