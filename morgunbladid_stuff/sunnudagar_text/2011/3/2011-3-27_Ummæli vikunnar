" Það ríkir foringjaræði , mál eru afgreidd af litlum hópi lykilmanna og öðrum virðist ætlað að vera lögafgreiðslumenn .
" Atli Gíslason , þingmaður VG , eftir að þau Lilja Mósesdóttir sögðu sig úr þingflokknum .
" Við munum sigra að lokum .
" Muammar Gaddafi , leiðtogi Líbíu .
" Markmiðið var að drepa fólk .
" Bandarískur hermaður sem myrti þrjá saklausa borgara í Afganistan ásamt félögum sínum .
Þeir settu bardaga á svið í því skyni .
" Þetta er svo sorglegt að ég á ekki orð .
" Eiríkur Önundarson ÍR-ingur eftir að Keflavík " stal " sigrinum og komst í undanúrslit Íslandsmótsins í körfubolta .
" Það fór ekkert á milli mála að borgarstjórinn var snortinn af þessu mikla afli og hugmyndafræðinni á bak við það .
" Agnar Már Jónsson .
Jóni Gnarr var afhentur listi með 11.500 undirskriftum fólks sem mótmælti fyrirhuguðum sameiningum grunn- og leikskóla .
" Dettur einhverjum heilvita manni í hug , að þrjár konur , ég sem forsætisráðherra , ráðuneytisstjórinn í forsætisráðuneytinu og mannauðsráðgjafinn , sem einnig er kona , hafi eina einustu mínútu gert sér í hugarlund að þær væru að brjóta jafnréttislög með þessari skipun í embætti ? " Jóhanna Sigurðardóttir forsætisráðherra .
" Á dauða mínum átti ég von frekar en því að einhverjir kæmust að þeirri niðurstöðu að ég hefði brotið jafnréttislög .
" Forsætisráðherra í tölvupósti til samfylkingarfólks .
