Mikil dansveisla var í Borgarleikhúsinu á föstudagskvöldið þegar Íslenski dansflokkurinn frumsýndi þrjú ólík verk .
Veislan ber titilinn Sinnum þrír og segir í tilkynningu að áhorfendur muni upplifa " kraftmikinn dans , ærslafullan kabarett og sirkuslistir " .
Verkin þrjú sem sýnd eru heita Grossstadtsafari , sem er nýtt verk eftir Jo Strömgren , Heilabrot eftir tvíeykið Brian Gerke og Steinunni Ketilsdóttur og White for Decay eftir Sigríði Soffíu Níelsdóttur sem kemur nú til liðs við Íslenska dansflokkinn í fyrsta sinn .
Meðfylgjandi myndir sýna brot úr síðastnefnda verkinu ásamt undirbúningi .
Sigríður Soffía stundaði nám við fremsta sirkusskóla Evrópu og er í nýja verkinu blandað saman samtímadansi og sirkuslist .
Sýningin Sinnum þrír er sýnd á Nýja sviði Borgarleikhússins núna í mars .
