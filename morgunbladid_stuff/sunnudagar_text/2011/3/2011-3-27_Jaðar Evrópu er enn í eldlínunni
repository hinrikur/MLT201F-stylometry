Stjórnarkreppan í Portúgal gæti dregið dilk á eftir sér .
Forsætisráðherra landsins , Jose Socrates , sagði af sér á miðvikudag eftir að allir fimm stjórnarandstöðuflokkarnir greiddu atkvæði gegn niðurskurðarfrumvarpi minnihlutastjórnar hans þar sem lagðar voru til frekari skattahækkanir og launalækkanir .
Anibal Cavaco Silva , forseti Portúgals , fundaði í gær með forustumönnum stjórnmálaflokkanna til að reyna að leysa úr stjórnarkreppunni , en fátt virðist geta komið í veg fyrir að gengið verði til kosninga í landinu .
Tugir þúsunda manna hafa mótmælt aðgerðum ríkisstjórnarinnar í Lissabon og öðrum borgum landsins undanfarnar helgar og ríkir mikil ólga meðal almennings .
Sósíalistaflokkur Socratesar fengi samkvæmt könnun , sem birt var í gær , 24,5% atkvæða , en Sósíaldemókrataflokkurinn 46,7% og hægri-miðflokkarnir í stjórnarandstöðu samanlagt meirihluta ef kosið yrði nú .
Niðurskurðaráætlunin var sú fjórða á einu ári og ætlunin með henni var að koma í veg fyrir að Portúgalar þyrftu að verða þriðja þjóðin á evrusvæðinu á eftir Írum og Grikkjum til að leita ásjár hjá Evrópusambandinu um neyðarlán upp á tugi milljarða evra .
75 milljarðar evra hafa verið nefndir og það verður ekki ódýrt lánsfé því að vaxtastigið á lánum portúgalska ríkisins er komið upp í átta af hundraði .
Margir telja að því verði ekki afstýrt að taka neyðarlán fyrst ekki tókst að koma niðurskurðarfrumvarpinu í gegn .
Hallinn á ríkissjóði Portúgals var 9,3% af þjóðarframleiðslu árið 2009 og í ár átti að reyna að ná hallanum niður í 4,6% .
Til marks um vanda Portúgala er að þeir þurfa að reiða fram 28 milljarða evra í endurgreiðslu af lánum á næstu þremur árum og 29 milljarða evra til viðbótar til að vega upp á móti fjárlagahallanum , samkvæmt greiningu Commerzbank í Þýskalandi .
Matsfyrirtækin Standard og Poor ' s og Fitch biðu ekki boðanna að lækka lánshæfismat Portúgals .
Stjórnmálaskýrendur hafa velt fyrir sér forsendum ákvörðunar stjórnarandstöðunnar um að fella frumvarp stjórnarinnar og bent á að erfitt sé að skilja rökin að baki henni , sérstaklega vegna þess að þurfi Portúgalar að sækja um aðstoð og leita til Alþjóðagjaldeyrissjóðsins blasi við enn harðari aðgerðir hvað snerti niðurskurð í útgjöldum , skattahækkanir og sölu á eignum .
Yves Leterme , forsætisráðherra Belgíu , sagði að fyrst hefði skollið á " bankakreppa , sem síðan varð að efnahagskreppu og félagslegri kreppu og í dag varð að pólitískri kreppu " .
Ástandið í Portúgal hefur vakið ugg víða í Evrópu og er sérstaklega horft til þess hvaða áhrif kreppan í Portúgal muni hafa á viðkvæmt efnahagslífið á Spáni .
Sérfræðingar , sem fréttastofan AFP leitaði til , sögðu að Spánn ætti að sleppa við dómínóáhrif af því að Portúgal fengi aðstoð vegna þeirra umbóta , sem Spánverjar hefðu gert á lífeyriskerfi sínu , vinnumarkaði og fjármálageiranum .
Þeir benda hins vegar á að áhætta Spánverja liggi í því að spænskir bankar eigi 80 milljarða evra útistandandi í lánum til Portúgals .
Þá sé atvinnuleysi á Spáni enn 20% hvað sem umbótum líði , hagvöxtur óverulegur og talið að fjármögnunarþörf bankageirans muni nema 10 milljörðum evra á næstu mánuðum .
Eins og einn viðmælandi AFP orðaði það er jaðar Evrópu enn í eldlínunni .
Tekur ekki á fortíðarvanda " Grundvallargalli samkomulagsins [ um björgunarsjóð fyrir evrusvæðið ] er að það er sniðið að skuldakreppu framtíðarinnar , en snýst ekki um það hvað eigi að gera við foldgná skuldafjöll fortíðarinnar veigri markaðurinn sér við frekari fjármögnun .
" Thomas Mayer , yfirhagfræðingur Deutsche Bank , í samtali við Die Zeit .
" Saga evrunnar röð af sviknum loforðum " Leiðtogar Evrópusambandsins komu saman í Brussel fyrir helgina til að ræða björgunaraðgerðasjóð fyrir aðþrengd ríki á evrusvæðinu .
Á fimmtudag náðist áfangi í þeirri vinnu þegar fallist var á kröfu , sem Þjóðverjar höfðu sett fram á síðustu stundu .
Gert er ráð fyrir því að sjóðurinn verði aflögufær um 440 milljarða evra í júní , en áætlanir gera ráð fyrir að þar verði 700 milljarðar evra þegar upp verður staðið .
Nú er hins vegar talið að sjóðurinn gæti lánað 200 milljarða evra .
Angela Merkel , kanslari Þýskalands , hefur verið gagnrýnd harðlega fyrir að taka þetta í mál og fær kaldar kveðjur í flestum fjölmiðlum , jafnt til hægri sem vinstri .
" Gamla loforðið um að við munum " ekki borga fyrir aðra " hefur verið brotið enn einu sinni , " sagði í Bild , útbreiddasta blaði Evrópu .
Í dagblaðinu Frankfurter Allgemeine Zeitung sagði : " Saga evrunnar er röð af sviknum loforðum .
Evrópubandalagið er að verða bandalag um tilfærslu á fé þar sem Þjóðverjar og Frakkar eru bjargvættirnir .
" Leiðrétting 28. mars - Rangur titill Meinleg villa slæddist í myndatexta á bls. 4 í Sunnudagsmogganum .
Þar var Nicolas Sarkozy Frakklandsforseti sagður vera forseti Bretlands .
Beðist er velvirðingar á þessum mistökum .
( Búið að lagfæra á neti ) .
