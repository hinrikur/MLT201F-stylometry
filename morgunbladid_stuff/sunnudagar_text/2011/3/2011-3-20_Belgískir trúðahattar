Fólk var ekkert hrætt við að ganga með íburðarmikla og stóra hatta hér áður fyrr .
Kóngar og drottningar voru hrifin mjög af fagurlega skreyttum höttum og enn í dag eimir eftir af slíkum áhuga .
Til að mynda má líta til Bretlands þar sem frægt er að skoða hattana sem frúrnar skrýðast á Ascot-veðreiðunum .
Svo er jú eiginlega ekki hægt að mæta í breskt brúðkaup án þess að vera með hatt , slör eða einhverja smáfjöður í hárinu .
Fyrir þá sem hafa gaman af því að horfa á skrautlega hatta má benda á kvikmyndina Marie Antoinette í leikstjórn Sofiu Coppola .
Hattarnir þar eru engu líkir og fötin líka algjört augnakonfekt ef út í það er farið .
Hattar eru í aðalhlutverki í hinu árlega karnivali í Binche í Belgíu .
Karnivalið má segja að sé í líkingu við öskudagshúllumhæ okkar Íslendinga , en þá fara um bæinn uppáklæddir trúðar sem kallaðir eru Gilles .
Karnivalið er kennt við þá 1.000 Gilles sem arka um göturnar þennan dag en fögnuðurinn er kominn á lista UNESCO yfir verndaða heimsviðburði .
Trúðarnir ganga um með gríðarstóra hatta á höfðinu sem skreyttir eru með strútsfjöðrum en klæðnaður þeirra er í miðaldastíl ; gulur og svartur og skreyttur með bjöllum og blúndum .
