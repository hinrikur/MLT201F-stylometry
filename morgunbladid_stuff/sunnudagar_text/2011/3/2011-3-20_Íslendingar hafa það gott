Við Íslendingar kveinkum okkur gjarnan undan þeirri efnahagslegu ótíð sem yfir okkur hefur gengið á síðustu misserum .
Í þessu ljósi er fróðlegt að lesa svar Karólínu Lárusdóttur listmálara við spurningu Kolbrúnar Bergþórsdóttur í Sunnudagsmogganum í dag um það hvað henni finnist um ástandið á Íslandi .
Karólína er nýflutt heim frá Bretlandi , þar sem hún bjó í 45 ár .
" Veistu , Íslendingar hafa það gott , " svarar Karólína .
" Hér er auðvelt að komast á milli staða og þótt allt sé dýrt þá er allt til .
Fólk má ekki kvarta of mikið .
Ég flutti til Reykjavíkur frá Cambridge .
Cambridge er falleg borg en hún er ensk borg og eftir klukkan 10 á morgnana er umferðin orðin gríðarmikil , alls staðar er troðningur og búðirnar eru allar eins .
Það er Boots sem selur snyrtivörur og lyf , John Lewis og Marks og Spencer og kaffihúsið er Starbucks .
Þetta er allt mjög fyrirsjáanlegt .
Núna bý ég á Skúlagötu , hef frábært útsýni og horfi út á Esjuna .
Ég er ánægð að vera á Íslandi .
" Karólína hefur löngum notið mikilla vinsælda meðal listelskra Íslendinga og engin breyting virðist hafa orðið þar á en í viðtalinu kemur fram að nær allar vatnslitamyndir hennar á sýningu , sem opnuð var nýlega í Galleríi Fold , hafi selst á innan við klukkutíma .
" Þetta er ótrúleg sala og ég er undrandi á henni í þessu efnahagsástandi .
Ég var ekki viss um að vatnslitamyndir gerðu lukku , " segir Karólína .
Erfitt er að átta sig á því hvort hér er um einangrað tilvik að ræða vegna vinsælda listakonunnar eða hvort land er almennt farið að rísa í íslenskri listaverkasölu á ný eftir efnhagshrunið .
Hefur mest yndi af þögninni Annar ástsæll listamaður sem kunnur er fyrir athyglisverða sýn á tilveruna er Magnús Þór Jónsson – Megas .
í Samtali við Einar Fal Ingólfsson í blaðinu í dag ræðir hann meðal annars um þögnina .
" Ég hlusta aðallega á þögnina núna , " svarar Megas þegar hann er spurður að því hvort hann hlusti mikið á tónlist og þá hvað .
" Ég hlusta lítið á músík nema þá helst þegar ég er að gera músík , þá hlusta ég á hana til að korrigera mig , og svo ef gesti ber að garði .
Þeir eiga til að segja , æ , eigum við ekki að hafa einhverja músík og fráhvarfseinkennin birtast á andlitunum .
Fólk þarf mikið á músík að halda sem bakgrunni .
Ég bregst við slíkum óskum og þörfum en hef samt sjálfur mest yndi af þögninni .
Engin músík þegir ekki af og til .
" Frábært tækifæri til að kynna höfunda Íslensk menning er ekki bara í brennidepli hér heima .
Í vikunni var þröng á þingi á íslenska básnum á bókasýningunni í Leipzig .
Þar var kynnt metnaðarfull vorútgáfa þýskra forlaga á 25 íslenskum höfundum og ennfremur að bækur yfir 120 íslenskra höfunda koma út í Þýskalandi árið sem Ísland er heiðursgestur á bókastefnunni í Frankfurt .
" Leipzig er [ ...
] frábært tækifæri til að kynna höfunda og ég held að góð mæting þýskra fjölmiðla sýni vel hvað áhuginn er mikill , enda er þegar búin að vera fín umfjöllun í dagblöðunum .
Það mættu fulltrúar 30-40 fjölmiðla , þar af margir þeir mikilvægustu , " sagði Halldór Guðmundsson , verkefnisstjóri Sögueyjunnar Íslands , eftir fundinn .
