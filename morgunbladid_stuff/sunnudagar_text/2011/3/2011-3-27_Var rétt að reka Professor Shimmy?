Kennarar , sem vilja halda starfinu sínu , ættu kannski að hugsa sig tvisvar um hvað þeir gera eftir að kennslutíma er lokið , sérstaklega ef þeir eru konur .
Slík voru skilaboðin sem John F. Kennedy University sendi þegar þeir ráku sálfræðiprófessorinn Sheilu Addison , sem tók þátt í burlesque-sýningunni Hubba Hubba Revue í San Francisco , undir nafninu " Professor Shimmy " .
Af ótta við að áhugamál hennar þættu hneykslanleg lýstu stjórnendur skólans því yfir að þátttaka Addison í sýningunni hefðu kallað vanvirðingu , fyrirlitningu og háð yfir skólann og sögðu að nemendurnir hefðu verið slegnir og ósáttir við gjörðir fyrrverandi aðstoðarprófessorsins .
Þrátt fyrir það hefur skólinn ekki séð ástæðu til að taka eins hart á málum karlkyns kennara við skólann , sem afklæddist í einleik sínum í sömu sýningu .
Hann hefur enga áminningu hlotið .
Þar sem skólinn tiltók engar aðrar ástæður fyrir því að Addison var sagt upp velta margir kennarar því nú fyrir sér hvort það sem þeir gera í einkalífinu , hvort sem það er erótísks eðlis eður ei , gæti kostað þá vinnuna .
Hversu langt mega kennarar ganga í því að tjá á löglegan máta kynhneigð sína , kynferði eða einfaldlega iðka tjáningarfrelsi sitt , utan skólans ? Hafa þeir rétt á því að taka þátt í listrænum og pólitískum gjörningum í frítíma sínum ? Og þegar kemur að tjáningu á kynverund , hvernig er þetta tvöfalda siðferði ásættanlegt ? Brot Addison var aðeins það að taka þátt í burlesque-sýningunni ; þar sem atriði hennar var samblanda af dansi , frásögn , gamanleik og nektardansi , en hún fór þó ekki úr öllu .
Burlesque snýst um munúð , ekki kynlíf , og skiptir þar engu aldur eða líkamsgerð ; það sem lokkar er ekki það sem er sagt eða gert , heldur það sem er gefið í skyn .
Hinn þrýstni skemmtikraftur dansaði magadans á sviðinu á meðan hún tíndi spjarirnar af karlkyns samverkamanni sínum ( hann var aldrei allsnakinn ) .
Hún afklæddist síðan , en neðri helmingur líkamans var hulinn allan tímann .
Addison hefur höfðað mál á hendur skólanum fyrir kynferðislega mismunun og heldur því fram að skólinn hafi viðbjóð á konu sem tekur þátt í pólitískum , félagslegum eða kynlífstengdum listrænum gjörningum .
Hún segir engin tengsl á milli áhugamáls síns og kennslunnar .
Á meðan karlkyns kennarinn , sem afklæddist í sýningunni , bauð nemendum og samstarfsfólki á sýninguna , þá minntist Addison aldrei á áhugamál sitt við nemendurna og ræddi aldrei kennslustörf sín við áhorfendur .
Gjörðir hennar voru undir dulnefni .
Til varnar háskólanum má segja að Addison hefði átt að velja sér ákjósanlegra sviðsnafn en " Professor Shimmy " , sem gerir ekki alveg skýran greinarmun á starfi hennar og áhugamáli .
Með því að nota orðið " prófessor " býr hún til kennarasjálf bæði í og utan skóla og einhverjum gæti fundist það vandkvæðum bundið ef fólk skilur það svo að hún sé fulltrúi skólans í sýningunni .
En þrátt fyrir þetta dómgreindarleysi er það skoðun margra að JFK University hafi brugðist of hart við og farið út fyrir valdsvið sitt með því að refsa starfsmanni fyrir gjörðir sínar utan skólans .
Kennari eða ekki , kona eða ekki , aðdáandi munúðar eða ekki ; þeir sem þurfa að svara fyrir gjörðir sínar gagnvart yfirmanni ættu að átta sig á því að það sem þeir gera löglega í sínum eigin frítíma gæti engu að síður kostað þá starfið .
