Margt er gott við tæknina eins og t.d. það að fólk á nú mun auðveldara með að hafa samskipti á milli landa en áður .
Skype hefur til að mynda gjörbreytt samskiptum fólks þannig að hægt er að hringjast á fyrir ekkert eða nánast ekkert .
Þá eru vefmyndavélar frábærar til að halda góðum tengslum við vini og ættingja sem búa fjarri manni .
Um leið gráta sumir flöskuskeyti og póstkort .
En þau þurfa nú ekkert endilega að heyra sögunni til .
Það er fínt að skrifa bréf og póstkort líka svona öðru hvoru .
Þau eru líka áþreifanlegri minjagripir en rafræn skilaboð og því getur verið skemmtilegt að senda fólki eins og eitt póstkort þegar ferðast er til framandi slóða .
Þannig geta nútíð og fortíð haldist í hendur án þess að önnur þurfi mikið að skyggja á hina .
