Við gátum farið heim og náð í fötin okkar og húsið stendur enn , en það er skemmt enda stutt frá upptökum skjálftans .
Við gætum ekki búið þar aftur á næstunni og börnin mín vilja reyndar alls ekki flytja aftur í húsið .
Ég er búin að lofa þeim að við munum ekki gera það , " segir Erika Lind Isaksen frá Akureyri sem búsett er í Christchurch á Nýja-Sjálandi .
Eftir stóra jarðskjálftann þar á dögunum treystir fjölskyldan sér ekki til að vera undir eigin þaki en hefur sem betur fer í önnur hús að venda .
Hjónin Erika Lind , Paul George og börn þeirra þrjú fluttu frá Akureyri til Christchurch , heimaborgar Pauls , í janúar í fyrra .
Tvíburarnir Dillon Þorsteinn og Sunna Rae eru 15 ára en Leon Ingimundur sex ára .
Fjölskyldan er heil á húfi og það eitt skiptir máli , segir Erika .
" Það fyrsta sem ég hugsaði um þegar jarðskjálftinn varð voru börnin mín .
Ekkert annað komst að í huga mér .
" Erika var á heimili tengdamóður sinnar þegar skjálftinn reið yfir .
" Hér varð stór skjálfti í september og við trúðum því hreinlega ekki að þetta væri að gerast aftur .
Það eina sem ég man eftir er svipurinn á mömmu Pauls og systur hans .
" Rokið var út í bíl og ekið í loftköstum heim til Eriku þar sem eldri sonurinn var einn .
" Þegar við vorum farin aftur út í bíl kom annar skjálfti , um það bil 6 á Richter , bíllinn hoppaði og við sáum húsið sveiflast til .
" Ekki hlaupið jafnmikið á ævinni Næsta skref var að ná í yngri soninn í skólann .
" Þar sátu öll börnin úti á fótboltavelli , mörg hágrátandi .
Það fyrsta sem sá litli minn sagði var : Ég vil fara heim til Íslands ! Og það sagði dóttir mín líka þegar ég fann hana .
" Skóli Leons Ingimundar skemmdist lítið .
Húsið er vel byggt en í sumum öðrum hverfum eru skólarnir rústir einar , segir Erika .
Skóli tvíburanna er í miðbænum .
Dillon Þorsteinn var heima sem fyrr segir en Sunna Rae í skólanum .
Erika vissi ekki að vegna kennarafunda var ekki kennsla á þessum tíma og dóttir hennar hafði farið í bæinn ásamt vinkonum sínum .
Erika greip því í tómt þegar hún kom að skólanum .
" Það var umferðaröngþveiti og ekki hægt að keyra alla leið í bæinn þannig að við hlupum .
Ég hef ekki hlaupið jafnmikið á ævinni og þennan eina dag ! " Sunna Rae fannst ekki fyrr en þremur tímum síðar .
" Við sendum sms og reyndum að hringja en kerfið virkaði ekki en við hlupum áfram , framhjá strætisvögnum í klessu og hrundum húsum .
En svo fundum við hana ásamt hópi fólks í hrærigraut í öðrum tveggja garða þar sem fólki hafði verið smalað saman .
" Erika segir dóttur sína hafa fengið áfallahjálp , en hún beri sig vel .
" Hún var á því svæði þar sem rústirnar eru mestar en var sem betur fer á strætóstöð þegar skjálftinn varð , nýlegu húsi sem ekki hrundi .
En hún gekk af stað í rústunum og framhjá fólki sem ekki var lengur á meðal okkar .
" Það er ekki reynsla sem unglingar ættu að ganga í gegnum um , segir móðirin .
Fyrstu nóttina eftir skjálftann var fjölskyldan heima , en engum kom dúr á auga .
" Við ákváðum því að fara burt strax daginn eftir – og höfum séð mikið af Nýja-Sjálandi síðan .
" Fyrst heimsóttu þau Erika fjölskyldu sem hún dvaldi hjá sem skiptinemi árið 1985 .
Þar voru þau í tvær nætur en héldu svo för sinni áfram og komu í fyrradag til borgarinnar Nelson , sem er nyrst á syðri eyjunni .
Búa hjá vinum sínum , nýsjálenskum hjónum sem bjuggu um tíma á Íslandi , og börnin byrja í skóla í Nelson á mánudaginn .
" Við erum mun betur sett en margir aðrir .
Fólk í fátækrahverfum bæjarins fór til dæmis mjög illa út úr þessu , " segir Erika þegar ber á góma að vinir hennar á Akureyri standa í dag , laugardag , fyrir samkomu í Ketilhúsinu til styrktar fjölskyldunni .
" Mér finnst mestu máli skipta ef fólk hugsar fallega til mín .
Ef fólk hittist að máli og á góða stund saman skiptir það mig meira máli en peningar .
En ég er óendanlega þakklát þeim vinum mínum sem hafa verið að vinna að þessu , þótt ég færi eiginlega hjá mér þegar ég heyrði af því .
Þessir dugnaðarforkar þarna heima eru búnir að halda mér gangandi síðustu daga , " segir hún .
Óvissan er mikil og fjölskyldan veit í raun ekkert hvert næsta skref verður .
En ekki stendur til að koma til Íslands .
" Við vitum bara ekki neitt .
Auðvitað langar mig að komast heim til að knúsa alla .
En við erum að reyna að átta okkur á tilverunni og verðum að hugsa málið til að taka réttar ákvarðanir .
Mestu máli skiptir að börnunum líði vel .
" 