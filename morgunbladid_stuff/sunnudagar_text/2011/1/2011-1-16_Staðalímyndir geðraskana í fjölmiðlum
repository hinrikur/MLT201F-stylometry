Í þessum greinaflokki er fjallað um birtingamyndir geðraskana og fólks með geðraskanir í fjölmiðlum , bæði almennt og í Morgunblaðinu á tímabilinu 1993-2008 .
Fyrsta greinin , af þremur , fjallar um staðalímyndir í fjölmiðlum , fordóma og félagslega skömm sem fólk með geðraskanir býr við í samfélaginu .
Unnur H. Jóhannsdóttir Í gegnum tíðina hafa geðraskanir og fólk með geðraskanir birst í ýmsum myndum í menningu samfélaga .
Flestar hafa þær verið smættaðar niður í myndir sem eru aðgengilegar og einfaldar fyrir almenning að nálgast , svokallaðar staðalímyndir .
Þær eru því ekki uppgötvun fjölmiðla heldur samgrónar sögulegum hugmyndum um geðraskanir og fólki með geðraskanir frá örófi alda .
Fjölmiðlar eiga hins vegar þátt í að viðhalda og endurskapa þessar staðalímyndir .
Algengustu myndirnar í fjölmiðlum eru hinn hættulegi , snillingurinn , hetjan , fórnarlambið og byrðin .
Hinir hættulegu , ofbeldisfullu og illu Myndmiðilinn er sennilega sterkasti miðilinn þar sem mynd , hljóð og texti sameinast .
Eitt af einkennum myndmiðla er að neytandinn er óvirkari við notkun hans en t.d. lesturs dagblaðs og hefur minni tíma til þess beita gagnrýnni hugsun þar sem hraðinn er meiri í myndmiðlum .
Staðalímyndir um geðraskanir eru áberandi í kvikmyndum og sjónvarpsefni , einkum engilsaxnesku .
Enskan er mál alþjóðavæðingarinnar og því nær efnið til margra landa .
Flestir læra um geðraskanir í gegnum fjölmiðla , sérstaklega þeir sem ekki hafa kynnst geðröskunum af eigin raun eða í gegnum aðstandendur , og því hafa þær birtingarmyndir sem dregnar eru upp af geðröskunum í engilsaxneskum myndmiðlum áhrif á hugmyndir milljóna um geðraskanir og fólk með geðraskanir .
Hér verða nefndar þrjár þekktar kvikmyndir til þess að lýsa nánar hvernig staðalímmyndirnar geta birtst í fjölmiðlum , en þær birtast bæði í fréttum og afþreyingarefni .
Kvikmyndir eins og hinn sígildi sálfræðispennuþriller , , Psycho " eftir Alfred Hitchcock , sem fyrst var sýnd árið 1960 skilur eftir sig skýrari mynd í huga fólks af manneskju með geðröskun en skýrsla sem birt er á prenti og sýnir að raunverulega séu tengslin á milli geðröskunar og ofbeldis lítil en þó einhver .
Myndin hafði gífurleg áhrif á kvikmyndasöguna .
Hún var fyrsti raunverulegi sálfræðispennumyndin og hélt áhorfendum ekki aðeins föngnum heldur raunverulega hræddum .
Sturtuatriðið með Janet Leigh er löngu orðið sígilt .
Aðalsöguhetjan í þessari mynd , sem leikinn er af Anthony Perkins , er ekki raunverulega með geðröskun .
Robert Bloch , höfundur bókarinnar sem myndin er gerð eftir , segir í æviminningum sínum , að hann hafi bara fengið þá flugu í hausinn að hvaða maður sem er , jafnvel nágranni manns , gæti orðið að skrímsli .
Vitanlega veikist fólk oft af geðröskunum upp úr þurru en í þessari mynd , sem sló öll aðsóknarmet , var það ofbeldið sem var í fyrirrúmi .
Einkenni veikinda aðalsöguhetjunnar , hvort sem þau voru raunveruleg eða ekki , einkenndust af ofbeldi .
En almennt eiga hinir geðsjúku morðingjar það flestir sameiginlegt að búa yfir yfirnáttúrulegum hæfileikum , greind , skipulagi og hefndarþorsta auk þess að hafa enga samvisku og vera gjörsamlega vanhæfir þjóðfélagsþegnar .
Hannibal Lecter er ein af hinum sterku afþreyingarpersónum með óljósa geðröskun sem í túlkun Anthony Hopkins í Silence of the Lambs ( 1991 ) festi sig í minni fólks .
Freddy Krueger náði til ungu kynslóðarinnar í Nightmare on Elm Street ( 1984 ) , sem var ódýr hryllingsmynd en naut mikilla vinsælda .
Snilldin í geðröskuninni og hetjan Geðraskanir hafa á sér margar hliðar og þrátt fyrir fordómana er ein einkar jákvæð og það er snilldin .
Í gegnum tíðina hafa geðveikir oft vera taldir snillingar , hafa það sem kallað er sjötta skilningarvitið eða yfirnáttúrulega hæfileika .
Snilldin , sem er dulbúin í geðröskuninni , er oft en ekki dramatísk saga , stundum eftir sönnum sögum úr raunveruleikanum .
Skemmst er að minnast óskarverðlaunamyndarinnar A Beautiful Mind , sannsögulegri mynd um hagfræðinginn og óskarsverðlaunahafann John Forbes Nash , jr. , sem Russel Crowe leikur .
Hann glímir við alvarlegan geðklofa eða geðhvarfasýki , það er nokkuð óljóst , en það gerir hann óstarfhæfan um árabil og upplifir sig sem byrði á eiginkonu og börnum .
Það er eiginkona hans , sem stendur með honum í gegnum sjúkdómsferlið og fær snillinginn til þess að blómstra á ný .
Hún fær hann , , heim " og að lokum tekst honum hið ótrúlega eftir öll veikindin – að sigra og að vinna nóbelsverðlaunin Líkt og í raunveruleikanum fá geðraskanir yfir sig jákvæða áru ef manneskja með geðraskanir er haldin hæfileikum sem skína í gegn eða bæta hann á einn eða annan hátt .
Hann vekur oft athygli fjölmiðla einmitt vegna þess að þrátt fyrir geðröskunina og jafnvel vegna hennar getur hann lifað lífinu á óvenjulegan hátt og gefið samfélaginu óvenjulegan arf .
Þetta á við t.d. stjórnmálamenn og listamenn , sem í gegnum gjörðir sínar hafa skapað sér þessa sérstöðu .
Hér má nefna myndlistamanninn Vincent Van Gogh ( 1853-1890 ) sem var þunglyndur og svipti sig lífi og leiðtogana Abraham Lincoln ( 1809-1865 ) Bandaríkjaforseta og Winston Churchill ( 1874-1965 ) , forsætisráðherra Breta , sem báðir voru þunglyndir .
Blaðamaðurinn og rithöfundurinn Ernest Hemingway var með geðhvörf ( 1899-1961 ) og kollegi hans William Styron ( 1925-2006 ) var þunglyndur .
Hann lýsti reynslu sinni í bókinni Sýnilegt myrkur sem vakti gífurlega athygli .
Styron sagði sjálfur að ekkert sem hann hefði skrifað hefði vakið jafnmikil viðbrögð .
Geðlæknirinn Kay Redfield Jamison ( 1946- ) sem er með geðhvarfasýki , skrifaði einnig bók um reynslu sína , Í róti hugans : Saga af æði og örvæntingu , sem farið hefur sigurför um heiminn og vakið athygli margra á geðröskunum .
Fórnarlambið og byrðin Lítillækkun samfélagsins hefur í gegnum tíðina verið nær undantekningarlaust daglegt brauð fólks með geðraskanir .
Það þarf ekki að leita langt aftur til þess tíma þegar hvorki fjölskylda fólks með geðröskun né samfélagið vildi taka fólkið undir sinn verndarvæng bæði vegna þeirrar félagslegu skammar sem fylgdi því að hafa manneskju með geðröskun á heimilinu og eins vegna vankunnáttunnar um hvernig ætti að meðhöndla þessi veikindi .
Fjölskyldurnar sendu ættingja sína út á guð og gaddinn og samfélagið taldi umsjá þeirra oft ekki til sinna skylduverka svo oft varð fólk með geðraskanir og aðra fötlun að betla sér til lífsviðurværis þar til hælin og geðsjúkrahúsin komu til sögunnar á 18. og 19.öld .
Hér á landi var geðsjúkrahúsið Kleppur opnað árið 1907 .
Englar alheimsins er íslensk kvikmynd , gerð eftir samnefndri bók Einars Más Guðmundssonar .
Söguhetjan Páll er ungur og viðkvæmur listamaður .
Kærastan hans , Dagný , hættir með honum og við það hverfur hann inn í einhvers konar geðveilu .
Í myndinni eru honum fylgt inn í hin óhjákvæmilegu endalok , fyrst heima þar sem foreldrar hans þola ekki lengur við og inn á geðspítalann , Klepp .
Þar berst hann ásamt félögum sínum við hramma fordómanna og reynir að komast út aftur , lifa með geðröskuninni , í sátt við foreldra sína , fjölskyldu og umheiminn , sem hann náði ekki .
Hann henti sér ofan af blokk sem var sérstaklega ætluð fyrir öryrkja .
Bókin , sem kom út árið 1993 og svo kvikmyndin ( 2000 ) vakti mikla umræðu hérlendis .
Fram hefur komið að sagan er byggð á lífi bróður höfunda .
Fórnarlambið og byrðin er Páll og veikindi hans sem hann komst aldrei út úr .
Veikindi hans lögðu mikla vinnu á móður hans sem reyndi allt til þess að bjarga honum en tókst ekki .
Hann var aldrei til mikilmennsku í lífinu þrátt fyrir að hafa listhæfileika sem málari .
Þá náði hann ekki að virkja .
Veikindi hans voru því gagnslaus með öllu , hann fann engan tilgang og skákuðu þau lífi hans í lokin .
Páll var byrði frá því að hann veiktist og er sýndur í þessum tveimur verkum sem fórnarlamb veikinda sinna .
Fordómar og hin félagslega skömm Hugtakið , , félagsleg skömm " er þýðing á enska hugtakinu , , stigma " og leitast við að ná utan um þá upplifun sem fylgir þeirri stimplun sem einstaklingum sem veikjast af geðröskunum eða eru með geðraskanir er tíðrætt um og lýtur að breytingu á félagslegu hlutverki þeirra í samfélaginu , hlutverki sem samfélagið skammast sín fyrir .
Margt fólk með geðraskanir upplifir fordóma og félagslega skömm og jafnvel mismunun í samfélaginu .
Það á erfiðara með að ná markmiðum sínum en aðrir þar sem það fær oft ekki tækifæri til þess að spreyta sig .
Þetta á líka við um fólk sem hefur náð bata .
Fjölmargar erlendar rannsóknir styðja þessa upplifun .
Hin félagslega skömm tengist staðalímyndunum og fordómum gagnvart geðröskunum og fólki með geðraskanir .
Því miður eru fáar íslenskar rannsóknir sem gerðar hafa verið hér á landi en árið 2009 tók Ísland þátt í alþjóðlegri rannsókninni Fordómar í alþjóðlegu samhengi : Könnun á viðhorfum Íslendinga til geðrænna vandamála .
Þar kemur fram að ekki virðist hafa dregið úr fordómum á síðustu árum , þrátt fyrir opnari umræðu um geðraskanir .
Sjúkdómsvæðing geðrænna vandamála virðist heldur ekki hafa dregið úr fordómum heldur sýna kannanir að sá hluti almennings sem telur að geðræn vandamál eigi sér líffræðilegar skýringar , t.d. vegna heilatruflana eða erfðafræðilegra , hafa meiri fordóma en aðrir gagnvart fólki með geðraskanir .
Viðhorfakannanir hafa ennfremur leitt í ljós að fólk vill síður hafa samneyti við einstaklinga sem það skilgreinir með geðröskun .
Almenningur vill félagslega fjarlægð frá geðröskunum Fordómar og neikvæðar staðalímyndir gagnvart ákveðnum félagshópum eru hluti af því sem lærist í félagsmótun samfélagsins en þeir eru samt mismiklir í samfélögum .
Viðhorf samfélagsins skiptir máli því þau geta haft áhrif á batahorfur fólks með geðraskanir .
Í rannsókninni fengu þátttakendur þrjár persónulýsingar , ein persónan var með þunglyndi , önnur með geðklofa og sú þriðja með astma .
Niðurstöður rannsóknarinnar leiddu í ljós að um 20% voru ófúsir að vera að vera nágrannar þess sem var með geðklofa , 10% þess sem var þunglyndur en aðeins 3,7% þess sem var með astma .
Niðurstöðurnar benda til þess að almenningur hérlendis vilji mun meiri félagslegri fjarlægð gagnvart einstaklingnum með geðræn vandamál .
Alls tóku fjórtán þjóðir þátt í könnuninni og Íslendingar koma ágætlega út úr alþjóðlegum samanburði varðandi fordóma hér á landi en þeir eru engu að síður verulegir .
Þriðjungur landsmanna telur að fólk með þunglyndiseinkenni eigi ekki að gegna opinberum stöðum og tæplega helmingur taldi það sama um fólk með geðklofa .
Samtökin Hugarafl héldu ráðstefnu um rannsóknina í nóvember 2009 og í umræðum þar kom fram að fordómar hérlendis gætu verið meiri en rannsóknin gæfi til kynna .
Ástæðan væri sú að Íslendingar vissu , að það væri ekki við hæfi að sýna fordóma á þessu sviði og svöruðu spurningunum í samræmi við það .
Fordómar og félagsleg skömm er því fólki með geðraskanir hér á landi enn fjötur um fót .
Það þarf vitundarvakningu og enn öflugra fræðslustarf til þess að vinna á þeim fordómum sem eru til staðar svo að almenningur skilji eðli þessara sjúkdóma .
Fjölmiðlar ýkja umræðuna Rannsóknir hafa sýnt fram á að bæði prentmiðlar , kvikmyndir og sjónvarp sýna eða gefa í skyn að fólk með geðraskanir sé ofbeldisfyllra en almennt gengur og gerist .
Fréttamiðlar taka yfirleitt fram ef fólk með geðraskanir beitir ofbeldi eða veldur morði þrátt fyrir að rannsóknir hafa sýnt að geðraskanir og ofbeldi tengist að eins að litlu leyti .
Aðrir sjúklingahópar verða ekki fyrir barðinu á þessu .
Í fjölmiðlum og afþreyingarefni er svo miklu oftar tengt á milli geðraskana en raunverulegar tölur segja til um .
Fjölmargir hópar , bæði fólks með geðraskanir og eins fagfólk , kallar á réttlátari umfjöllun fjölmiðla , umfjöllun sem er meira í takt við veruleikann .
Ástæðan er sú að það eru mjög sterkt tengsl á milli hinnar félagslegu skammar og hugmyndarinnar um að fólk með geðraskanir séu hættulegir og ofbeldisfullir .
