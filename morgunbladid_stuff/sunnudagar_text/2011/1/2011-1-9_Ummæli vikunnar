" Ég lít fremur á þetta sem einhverja fýlubombu frá RÚV inn í þetta mál og eitthvert framhald á áramótaskaupinu .
" Ari Edwald , forstjóri 365 miðla , um tilboð útvarpsstjóra um kaup á sýningarrétti HM í handbolta .
" Þegar ég sá mig fyrst í mynd þoldi ég mig ekki , langaði mest til að sparka í mig .
" Eygló Hilmarsdóttir , átján ára , sem fer með eitt af hlutverkunum í kvikmyndinni Gauragangi .
" Ég verð bara að segja Aron Pálmarsson því hann er svo ungur , skemmtilegur og sætur .
Við gætum þá gert eitthvað saman .
" Alexander Petersson , íþróttamaður ársins , spurður með hverjum úr handboltalandsliðinu hann myndi helst vilja lenda á eyðieyju .
" Ég væri glöðust ef pólitíkusarnir myndu leysa þetta mál .
Ég hef hins vegar samúð með þingheimi sem þarf að hressa upp á drasl fyrri tíma .
" Björk Guðmundsdóttir söngkona sem berst áfram gegn sölunni á HS Orku og fyrir eignarhaldi þjóðarinnar á orkuauðlindunum .
" Uppistandið er harður húsbóndi .
" Jóhann Alfreð Kristinsson , uppistandari eða sviðagjammi úr hópnum Mið-Ísland .
" Of harðir fyrir rokkið en of linir fyrir þungarokkið .
" Magnús Bjarni Gröndal um hljómsveit sína , We Made God .
" Það verður að segjast eins og er að ég var að koma heim en fannst ég of ölvaður til að fara að sofa .
Ákvað þess vegna að fara í þennan göngutúr .
" Steinþór Stefánsson , sem bjargaði fjórum ungmennum út úr brennandi húsi á Akureyri .
