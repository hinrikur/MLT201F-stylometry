" Matthew McConaughey eignaðist sitt fyrsta barn 39 ára og hann er toppmaður .
Þannig að ég er ekkert að stressa mig á því að krakka mig upp .
" Egill " Gillz " Einarsson í samtali við Monitor .
" Verðlaunaféð .
" Li Na frá Kína , fyrsti Asíubúinn sem kemst í undanúrslit risamóts í tennis , spurð hvað dreif hana áfram gegn Caroline Wozniacki frá Danmörku , þeirri bestu í heimi , á opna ástralska mótinu .
" Innanríkisráðuneytið hefur að gera með lax í ferskvatni , en viðskiptaráðuneytið ef hann er í saltvatni .
Mér skilst að málið flækist enn eftir að búið er að reykja hann .
" Obama Bandaríkjaforseta finnst stjórnkerfið of flókið .
" Ég veit að íhaldið er órólegt hérna því þeir vilja ekki stjórnlagaþing .
Þeir eru skíthræddir um það að þá verði komin ákvæði sem þjóðin hefur lengi kallað eftir og barist fyrir sem er að auðlindirnar verði í þjóðareign .
" Jóhanna Sigurðardóttir forsætisráðherra eftir að Hæstiréttur úrskurðaði kosningar til Stjórnlagaþings ógildar .
" Hann vildi fá það besta fram í hverjum einstaklingi og að hæfileikar hvers og eins fengju að njóta sín .
" Sigríður Bryndís Baldvinsdóttir öfgaþjóðernissinni um Adolf nokkurn Hitler í viðtali við DV .
" [ Fyrri hálfleikurinn ] var ekki liðinu samboðinn .
" Guðmundur Guðmundsson landsliðsþjálfari eftir tap gegn Spánverjum .
