Maður í Nassau-sýslu í Bandaríkjunum segir farir sínar heldur ekki sléttar eftir viðskipti við dýr .
Peter Salomon hefur fengið grænt ljós á málshöfðun á grundvelli þess að rotta , eða sambærilegt nagdýr , hafi bitið hann í jafnaldrann meðan hann gisti fangageymslur árið 2007 .
Mun hinn óboðni gestur hafa stungið höfðinu upp úr dýnunni í klefanum með fyrrgreindum afleiðingum .
Salomon staðhæfir að fangaverðir hafi vitað af nagdýrinu í klefanum og krefst skaðabóta .
Yfirvöld í sýslunni vísa þessum ásökunum á bug og benda á , að ekki hafi þurft að gera að meintu sári á lim Salomons .
Gera þau því skóna að sárið sé á sálinni .
