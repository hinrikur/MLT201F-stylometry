Þegar ég opna útidyrnar stendur gráhærð kona á stéttinni fyrir utan .
" Sæl , mamma , " segi ég áður en ég næ að kveikja ljósið .
Átta mig svo á að þetta er ekki mamma .
Ég segi konunni að ég eigi því miður ekki pening og geti hvorki keypt merki , harðfisk , klósettpappír né happdrættismiða .
Þá verður hún fokvond .
Ekki vegna þess að ég eigi ekki pening , það skipti ekki mestu máli skilst mér , heldur vegna þess að sex leikmenn handboltalandsliðsins skutu viljandi fram hjá .
" Er það mér að kenna ? " spyr ég .
" Já , þú hefur oft horft á liðið spila .
Og þú giskaðir á það á Lengjunni að þeir myndu skjóta fram hjá .
" " Það er ekki satt .
" " Víst .
" Hún segir þjóðina hafa krafist þess að " strákarnir okkar " ynnu leikina í milliriðlinum og tap , þegar óvönduðum meðulum er beitt , sé óásættanlegt .
Hefur líklega verið að meina óviðunandi .
" Þið eruð skíthræddir , skíthræddir , " segir hún .
" Við ? " styn ég .
" Hvaða við ? Við hvað ? " Konan er horfin en á stéttinni stendur vel haldinn , eldrauður ísbjörn með alskegg .
Blá lundapysja flýgur hjá , gjammandi eitthvað sem ég heyri ekki hvað er .
Björninn rauði dregur upp kort af Evrópu og glottir .
Ég sé ekki betur en hann hafi klippt Ísland út og límt það spölkorn frá Istanbúl , nema hvað Vestfjarðakjálkinn er í námunda við Barcelona .
Oft fínt veður þar .
" Ég hygg , ég hygg , að annars staðar myndi fólk íhuga stöðu sína , " segir dökkhærð kona um leið og hún stekkur fram fyrir ísbjörninn .
Á eflaust við þá sem skutu fram hjá .
Eða landsliðsþjálfarann .
" Þetta er ykkur að kenna , " heyrist í fjarska .
Líklega krakkar að leika sér á skaflinum .
" Nei , ykkur .
" " Nei , ykkur .
" " Nei .
" " Víst .
" " Nei .
" " Víst .
" " Þetta er enn eitt dæmið , enn eitt dæmið , um það hvað getur gerst þegar bæði liðin nota sama búningsklefa , " segir dökkhærða konan og kíkir upp úr blómapottinum .
" Andstæðingarnir hafa heyrt allt sem þjálfarinn sagði þegar hann fór yfir leikkerfin .
Þeir skilja að vísu ekki íslensku en það er alveg sama .
" Gráhærða konan er komin upp á svalir .
" Ég vil að við keppum aftur við Þjóðverja , Spánverja og Frakka .
Við áttum að vinna .
Strákarnir skutu viljandi fram hjá .
Og dómararnir svindluðu .
" " Pabbi minn er sterkari en pabbi þinn .
" Krakkarnir greinilega enn á skaflinum .
Hvað ætli kosti aðra leiðina til útlanda ? hugsa ég , kófsveittur .
Mér er létt þegar vekjaraklukkan hringir .
Skapti Hallgrímsson skapti@mbl.is 