Guðjón Sigmundsson varð þjóðþekktur þegar hann kom fram í Dagsljósþætti Ríkissjónvarpsins árið 1996 þar sem hann fór í heilsuátatak til að grennast .
Hann hefur þyngstur verið 170 kíló en var 161 kíló þegar hann byrjaði í sjónvarpinu .
Guðjón , sem sjónvarpsáhorfendur þekkja undir nafninu Gaui litli , er eigandi fyrirtækisins Ísípísý Productions sem sinnir verkefnastjórnun við framleiðslu hvers kyns efnis fyrir fjölmiðla .
Hann rekur einnig stórt og myndarlegt félagsheimili , Hlaðir á Hvalfjarðarströnd , þar sem hann skapar umgjörð fyrir alls konar uppákomur og veislur .
" Ég hef verið að lagfæra þetta félagsheimili og gera það vistlegt , auk þess hef ég verið að koma upp menningartengdri starfsemi og hjá mér æfir leikfélagið Sunnan Skarðsheiðar og þar eru haldnar myndlistarsýningar , " segir Guðjón .
" Hvalfjörðurinn á mikla sögu og ein af þeim er hernámið og ég er þessa dagana að setja upp hernámssetur á Hlöðum .
" Hann segir að mikill munur sé á því að reka veitingaþjónustu á krepputímum og á uppgangstímunum .
" Ég sá um stórveislur úti um allan bæ þegar menn voru í uppsveifluvímu og kepptust við að toppa hver annan .
Á þessum tíma var ýmislegt orðið brenglað og veruleikafirrt .
Menn voru að flytja inn ljónsmakka og krókódílaskanka til að setja á matseðilinn og skiptu kannski þrisvar um þema í sömu veislunni .
Þá var þjónustuliðið og starfsliðið dressað þrisvar sinnum upp .
Þegar það bar fram forréttinn var það kannski í búningum frá stríðsárunum , í aðalréttinum klætt eins og það væri í safarí í Afríku og í eftirréttinum klætt samkvæmt bollywood-formúlu .
Menn fóru fram úr sér og ég er ekkert að gagnrýna það , það fylgir uppsveiflu að menn tapa sér og gildi breytast .
Nú er allt orðið hógværara og eðlilegra .
Það var gott að menn skyldu finna aftur hin góðu og gömlu gildi .
Í kreppunni fór ungmennafélagsandinn að svífa yfir vötnum og í staðinn fyrir að kalla til þjóðþekkta einstaklinga sem skemmtanastjóra þá var einstaklingurinn fundinn innan fyrirtækisins .
" Í fötum úr frönskum gardínum Þú varðst landsfrægur þegar þú komst fram í sjónvarpi þar sem fylgst var með þér grennast .
Byrjaði barátta þín við offitu strax þegar þú varst barn ? " Ég var þrekinn sem barn en ekki feitur , hafði vaxtarlag Sigga afa míns og fékk hvorki meira né minna að borða en bræður mínir .
Ég sótti mér það sem ég þurfti .
Ég átti vin sem bjó hjá ömmu sinni .
Þegar amman dó uppgötvaði ég að ég hafði verið meiri vinur hennar en nokkurn tíma hans .
Ég sat oft með henni og át frá henni smákökurnar sem hún bakaði ofan í mig .
Í kringum tvítugt byrjaði ég að fitna að ráði .
Það er erfitt að segja til um hvað olli því .
Einhver vanlíðan hlýtur það að vera .
Ég hef alltaf sagt að ef ég væri ekki matarfíkill væri ég annars konar fíkill , kannski alkóhólisti .
Ég er með fíkilselementið í mér og leitaði bæði gleði og huggunar í mat .
" Af hverju ákvaðstu að koma fram í sjónvarpi og berjast þar við kílóin ? " Það gerðist óskaplega hratt .
Sumarið 1996 var ég stór og mikill , 170 kíló , og var að vinna við leikmyndagerð .
Einn daginn sat ég á milli verka á Kaffibarnum þegar inn kom Marteinn Þórsson , leikstjóri Roklands , og var að koma af dagskrárfundi með Dagsljósi þar sem hugmyndin var að vera með fimm mínútna innslag einu sinni í viku um heilbrigði og hreysti .
Menn vildu fá til leiks einstakling sem væri þekktur í íþróttum og nokkrir voru nefndir til leiks .
Matti vildi fara aðra leið og ég tók þátt í umræðunni með honum .
Við köstuðum á milli okkar hugmynd um að finna einstakling sem kæmist nálægt því að vera sjálfum sér og öðrum hættulegur með lífsstíl sínum ; drykki , reykti , borðaði sætindi og væri í sérsaumuðum fötum af því hann gæti hvergi verslað .
Okkur þótti þetta óskaplega fyndið þar til Matti benti á mig og sagði að ég væri kannski heppilegur kandídat .
Ég varð svolítið fúll og talaði ekki við hann í einhvern tíma .
En Dagsljós ákvað að fara af stað og eftir viku umhugsunarfrest ákvað ég að slá til því ég var orðinn illa haldinn líkamlega vegna offitu .
Það að vera svona mikill um sig er viss martröð .
Ég gat ekki keypt mér föt í búðum hér á landi .
Ég gekk í sérsaumuðum fötum úr frönskum gardínum frá Fríðu frænku .
Ég var í leikmyndabransanum og þekkti búningahönnuði þannig að þar átti ég auðvelt með að fá sérsaumuð föt .
Ég fór líka til London og keypti föt þar .
Þessir þættir í Dagsljósi gengu út á að finna hina fullkomnu lausn á offituvandanum .
Við ákváðum að reyna meira og minna flest það sem boðið væri upp á .
Við gerðum 36 þætti þennan vetur .
Þeir urðu feiknavinsælir , kannski vegna þess að þetta var trúlega fyrsti raunveruleikaþátturinn í sjónvarpi og ég fyrsti einstaklingurinn sem fylgst var með .
Að hluta til var það ágætt en að hluta til erfitt .
Mér gekk reyndar ágætlega að höndla það að verða þekktur .
Þar held ég að heiðarleiki skipti máli .
Ég tala fremur tæpitungulaust og er ekki í felum með eitt né neitt .
En sumpart eingangraðist ég og hætti að fara út að skemmta mér vegna áreitis .
Eftir að þáttunum lauk hafði ég umsjón með námskeiðum í World Class þar sem ég leiddi fólk inn á þá braut að geta breytt um lífsstíl .
Hér áður voru slík námskeið kölluð fitubrennslunámskeið , en þau snerust um að breyta vana í lífsstíl .
Aðhaldið sem ég veitti öðrum var ekki síst aðhald fyrir sjálfan mig .
" Þarf að snúa dæminu við Þú náðir umtalsverðum árangri í Dagsljósinu ? " Ég náði af mér 53 kílóum á sjö mánuðum , sem var ekki sniðugt á svo skömmum tíma .
Þetta var líkamlega mjög erfitt og bauð líka hættunni heim .
Eftir að ég hvarf frá þessu líkamsræktarbrölti mínu og hætti námskeiðahaldi byrjaði ég að þyngjast hægt og rólega .
Ég er alltof þungur í dag og þarf að létta mig um einhverja tugi kílóa .
Ef ég ætla að sjá barnabörnin mín þarf ég að snúa dæminu við .
Ég er með ónýt hné og aðrir kvillar tengdir offitu sem hrjáðu mig þá hafa komið til baka .
Í líkamsræktarbransanum telja menn feita einstaklinga vera lata , gráðuga og ístöðulausa í öllu sem þeir taka sér fyrir hendur .
Sem er auðvitað einföldun .
Feitir einstaklingar bjóða oft hættunni heim með því að setja sér óraunhæf markmið , lofa að gera ákveðna hluti og svíkja síðan sjálfan sig og aðra .
Þá fyllast þeir vanmáttarkennd og borða í sektarkennd og samviskubiti .
Þeir vita að það sem þeir eru að gera er rangt og fara þá að borða í felum .
Þannig verður til vítahringur .
Ég þarf ekki að láta segja mér að ég eigi að vera svona eða hinsegin .
En ég þarf að vinna í sjálfum mér til að ná árangri .
Það er sagt að 96 prósent þeirra sem ná árangri í einhverju fíknartengdu falli .
Svo er bara að hanga í þessum fjórum prósentum ! Vandamálið er að maður er stöðugt að glíma við sjálfan sig .
Maðurinn uppsker eins og hann sáir , í orðum , hugsunum og verkum .
Manneskjan hefur frjálst vilja á milli þess að gera jákvæðan hlut og neikvæðan .
Ég er í vinnu með sjálfan mig , fremur en nokkuð annað .
" Af hverju ertu að glíma við sjálfan þig núna frekar en áður ? " Ég hef áttað mig á því núna , betur en áður , að það er það sem ég þarf að gera , frekar en eitthvað annað .
Ef ég er hamingjusamur og mér líður vel og er búinn að takast á við flesta hluti í kringum mig þá verður allt annað jákvæðara .
Þannig finn ég mín geðmörk .
Þetta á við allt fólk .
" Þú ætlar að snúa dæminu við ? " Öll þessi ár hef ég ætlað það .
Ég verð að gera það á forsendum sem ég ræð við þannig að árangurinn verði varanlegur .
Ég gæti náð þyngdinni niður á fjórum til fimm mánuðum en það væri of bratt og myndi sennilega ekki skila varanlegum árangri .
Þetta mun taka langan tíma .
Ég hef mjög oft séð það að þegar menn hafa tapað þyngd þá átta þeir sig á því að offitan var ekki vandamálið , það var eitthvað annað sem lá á bak við og undir niðri .
Stundum geta menn ekki tekið á því vandamáli og fitna aftur eða þá að þeir ganga skrefinu lengra og vinna betur með sjálfa sig .
Þeir sem hafa getað unnið vel með sig , sálartetrið og hausinn , hafa viðhaldið árangri .
" Mæli með klausturvist Ert þú hamingjusamur ? " Ég er ekki óhamingjusamur , en ég gæti orðið hamingjusamari .
Ég get gert betur og vandað mig meira gagnvart mér .
Minn vandi er að ég er dálítið vondur við mig og þarf að gefa mér meiri tíma til að gera eitthvað fyrir sjálfan mig .
En ég er fremur geðgóður drengur og glaðlyndur .
Stundum í seinni tíð , kominn á þennan aldur , verð ég dálítið einrænn .
Ég á allavega betra með að vera einn en áður .
Svo á ég yndislega fjölskyldu , konu og dætur .
" Já , segðu mér frá fjölskyldunni .
" Við konan mín eigum tvær dætur sem eru fluttar að heiman .
Ég er heppinn með mínar dætur .
Sú eldri , Tinna Björt Sriyani , er ættleidd frá Sri Lanka og sex árum seinna fæddist sú yngri , Áslaug Sif .
Tinna Björt er 26 ára , lærði leiklist í Los Angeles og leikur núna í Buddy Holly í Austurbæ .
Áslaug Sif er að verða tvítug og klárar nám í Kvennaskólanum í vor .
Við hjónin höfðum farið í gegnum rannsóknir og fengum staðfest að við gætum ekki átt barn þannig að við ákváðum að ættleiða og nokkrum árum eftir að við fengum Tinnu Björt fæddist Áslaug Sif .
Oft gerist það eftir að fólk hefur ættleitt barn að það eignast barn , hver svo sem skýringin á því er .
Ég fann engan mun á því að eignast Tinnu Björt eða Áslaugu Sif nema hvað ferlið var ólíkt .
Kannski er ein ástæða þess að mér fannst svo sjálfsagt og eðlilegt að ættleiða barn sú að ég myndi flokkast sem kristinn hindúi og forlagatrúar .
Ég tilheyri kirkju sem á upphaf sitt í Indlandi og er kirkja allra trúarbragða .
Kenningar hennar eru sprottnar annars vegar í gegnum Biblíuna og hins vegar Bhagavad Gita sem er Biblía hindúa .
Ég hef fylgt þessum kenningum í um þrjátíu ár .
Einn vetur , 1983-4 , var ég í klaustri í Kaliforníu .
Þetta var einangrað og sérstakt samfélag og í þessu örugga umhverfi leitaði ég inn á við .
Það var góð og skemmtileg lífsreynsla sem ég bý enn að .
Mér finnst að allir ættu að fara í klaustur í ár .
Stundum þegar mér líður illa hugsa ég þangað .
Kannski enda ég í klaustri í ellinni .
" 