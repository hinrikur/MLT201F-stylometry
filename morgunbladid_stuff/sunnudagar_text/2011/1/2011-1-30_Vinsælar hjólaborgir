Víða um heim eru þekktar hjólaborgir þar sem sérstakir hjólastígar liggja samhliða umferðargötum og hjólið er vinsæll fararskjóti .
Dettur manni í þessu tilviki helst í hug lag Stuðmanna þar sem segir í texta aldrei hef ég áður séð aðra eins gommu af reiðhjólum ...
Það á sannarlega við í eftirtöldum borgum .
Amsterdam Nóg er til af hjólum í Kaupmannahöfn en Amsterdam hefur þó verið kölluð mest hjólaborg heims .
Þar eru 40% af fararskjótum í umferðinni hjól og margt hefur verið gert til að stuðla að því að íbúar borgarinnar noti þennan heilsusamlega ferðamáta .
Kaupmannahöfn Í borginni hjóla í það minnsta 32% íbúa í vinnuna og segist helmingur þeirra kjósa þennan ferðamáta þar sem hann sé fljótlegur og auðveldur .
Hjólastígar eru víða um borgina og oft mun ódýrara að hjóla heldur en að borga í stöðumæli fyrir bílinn .
San Francisco San Francisco er önnur þéttbyggðasta borg Bandaríkjanna þannig að gott hjólreiðakerfi hefur þar mikið að segja .
Í gegnum borgina liggja ótal hjólastígar og eru sums staðar sérstök umferðarljós fyrir hjólaumferðina .
Borgin hefur hlotið ótal verðlaun fyrir frumkvöðlastarf í aðstöðu fyrir hjólreiðafólk .
