Kim Kardashian , sem er ofboðslega fræg enda þótt enginn viti nákvæmlega fyrir hvað , ljóstraði upp göfugu leyndarmáli á dögunum – hún gefur hluta af tekjum sínum til góðgerðarmála á ári hverju .
Kirkjan hennar fær alltaf 10% og ýmis góðgerðarsamtök njóta einnig góðs af gjafmildi stúlkunnar .
" Það er mikilvægt að styðja samtök sem standa manni næst , " sagði Kardashian í spjallþætti Piers Morgans á CNN .
" Þetta snýst ekki bara um að gefa , heldur líka að finna eitthvað sem skiptir mann raunverulega máli .
Það er alltaf verið að biðja mann um að leggja fram fé en sumt af því skil ég hreinlega ekki .
Málstaðurinn verður að skipta mig máli til að ég láti fé af hendi rakna .
" Stúlkan er greinilega stór í fleiri en einum skilningi .
