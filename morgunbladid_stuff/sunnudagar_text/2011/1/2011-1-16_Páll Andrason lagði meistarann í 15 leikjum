Skákþing Reykjavíkur 2001 , níu umferða opið mót sem dregur nafn sitt af aðalstyrktaraðilanum og heitir því Kornax-mótið , skartar ýmsum af fremstu virku skákmönnum þjóðarinnar þó að ýmsir sterkir meistarar úr þeim hópi sitji heima .
Framundan er hið árlega Reykjavíkurskákmót og Skákþing Íslands sem fram fer á Egilsstöðum .
Hjörvar Steinn Grétarsson er núverandi skákmeistari Reykjavíkur og reynir að verja titil sinn en hann mun eiga í harðri keppni við þá Björn Þorfinnsson , Guðmund Gíslason , Lenku Ptacnikovu , Sigurbjörn Björnsson , Ingvar Þ. Jóhannesson , Sverri Þorgeirsson , Snorra Bergsson , Sævar Bjarnason , Halldór Halldórsson , Þorvarð Ólafsson , Gylfa Þórhallsson og ýmsa fleiri .
Þótt flest úrslit hafi verið eftir bókinni og flestir þeir sem taldir voru upp hafi unnið tvær fyrstu skákir sínar hafa nokkur óvænt úrslit séð dagsins ljós .
Þannig vann Grímur Björn Kristinsson óvæntan sigur á Lenku Ptacnikova í 2. umferð .
Óvæntustu úrslitin komu þó í 1. umferð þegar Páll Andrason lagði Guðmund Gíslason að velli í aðeins 15 leikjum ! Guðmundur Gíslason er tvímælalaust einn af sigurstranglegustu keppendunum og margir minnast þess þegar hann vann Skákþing Reykjavíkur á tíunda áratug síðustu aldar með fullu húsi .
En aðstæður hans eru dálítið aðrar en annarra keppenda ; hann er búsettur vestur á fjörðum en lætur sig ekki muna um að koma akandi eða fljúgandi frá Ísafirði til að geta teflt skákir sínar .
En þessa skák í 1. umferð teflir hann satt að segja eins og maður sem er að reyna að ná kvöldvélinni vestur .
Kannski tókst það – en ekki með þeim árangri sem að var stefnt .
Páll Andrason er mikill keppnismaður og verður gaman að fylgjast með honum á þessu móti : Skákþing Reykjavíkur 2011 - Kornax-mótið : Páll Andrason – Guðmundur Gíslason Sikileyjarvörn 1. e4 c5 2 .
Rf3 e6 3. d4 cxd4 4 .
Rxd4 a6 5 .
Rc3 Dc7 6. a3 b5 7 .
Bd2 Bb7 8. g3 Þrír varfærnislegir leikir ná að kalla fram sterk viðbrögð hjá Guðmundi .
8 .
...
f5 ? ! Hæpið .
Svartur getur fengið góða stöðu með eðlilegri liðsskipan , 8 .
...
Rf6 , d6 , Be7 , Rbd7 o.s.frv. 9 .
Bg2 fxe4 10 .
Rxe4 Bxe4 ? ? Glapræði .
Hann má alls ekki missa þennan biskup .
11 .
Bxe4 De5 12 .
De2 ! Dxd4 Sennilega hugðist Guðmundur leika 12 .
...
d5 en sést yfir að hvítur á hinn öfluga leik 13 .
Bg6 + ! og drottningin á e5 fellur .
13 .
Bxa8 Dxb2 14 .
O-O Rf6 15 .
Bf4 - og svartur gafst upp .
Framhaldið gæti orðið 15 .
...
Be7 16 .
Bxb8 ( eða 16 .
Be5 strax ) O-O 17 .
Be5 og drottning fellur .
Stórmótið í Wijk aan Zee að hefjast Um helgina hefst í smábænum Wijk aan Zee eitt sterkasta skákmót ársins en það er hluti skákhátíðar sem haldin hefur verið reglulega þar og í Bewerwijk síðan 1938 .
Í efsta flokki tefla 14 stórmeistarar en þeir eru samkvæmt stöðu á heimslistanum þessir : Magnús Carlsen , Wiswanthan Anand , Levon Aronjan , Vladimir Kramnik , Alexander Gritsjúk , Hikaru Nakamura , Ruslan Ponomariov , Ian Nepomniachtchi , Wang Hao , Alexei Shirov , Maxime Vachier – Lagrave , Anish Giri , Jan Smeets , Erwin I ' Ami .
Helgi Ólafsson helol@simnet.is 