Rétt rúmt ár er síðan bandaríski rithöfundurinn J.D .
Salinger lést , rúmlega níræður .
Hann hafði þá verið nánast í felum í áratugi , en þrátt fyrir það , eða kannski vegna þess , hefur ævinlega verið talsvert fjallað um hann og dregur ekki úr nú þegar fimmtíu bréf hans og fjögur póstkort eru til sýnis .
Bréfin sendi Salinger kaupsýslumanni í Lundúnum , Donald Hartog , sem hann kynntist er þeir voru báðir við þýskunám í Vínarborg 1937 .
Í bréfunum birtist nokkuð önnur mynd en menn hafa gert sér af Salinger , en sumir hafa gengið svo lagt að lýsa honum sem geðtrufluðum furðufugli .
Í bréfunum kemur meðal annars fram að Salinger var tiltölulega víðförull á þeim árum sem allir töldu hann fara huldu höfði og fór m.a. í skemmtiferðir til Nantucket , Niagara-fossa og Miklagljúfurs .
Hann lætur vel af því að vera svo vel haldinn að hann þurfi ekki að skrifa nema fyrir sjálfan sig , skemmtir sér við að horfa á tennis , bregður sér í helgarferðir til Lundúna , finnst fátt skemmtilegra en að dunda sér við garðvinnu og tekur Burger King hamborgara fram yfir aðra slíka .
