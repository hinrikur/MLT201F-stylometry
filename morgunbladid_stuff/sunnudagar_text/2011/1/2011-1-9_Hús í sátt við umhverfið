Mikil vakning hefur orðið innan byggingariðnaðarins um mikilvægi vistvænna bygginga og skipulags .
Um 30 íslensk einkafélög og stofnanir á sviði mannvirkjagerðar eiga nú aðild að Vistbyggðarráði , sem hefur að markmiði að ýta undir sjálfbærni á þessu sviði , enda gefst nú í fyrsta sinn í langan tíma " andrými til að hugsa hlutina upp á nýtt " .
Bergþóra Njála Guðmundsdóttir ben@mbl.is Tilgangur Vistbyggðarráðs er að vera lifandi vettvangur á sviði sjálfbærrar þróunar við skipulag , hönnun , byggingu , rekstur og viðhald mannvirkja á Íslandi .
Lífsferill byggingar , allt frá því að hún er bara hugmynd og þar til hún er rifin , er skoðaður með sjálfbærni í huga og reynt að finna svokallaðar " grænar lausnir " í hverjum fasa , " segir Sverrir Bollason , hjá VSÓ ráðgjöf og stjórnarmaður í Vistbyggðarráði .
Fyrirmyndin að ráðinu er fengin frá útlöndum en sambærileg batterí hafa verið stofnuð víða um lönd .
" Markmiðið er að ná fram úrbótum í átt að sjálfbærri þróun með það sem endatakmark að mannvirkjagerð lúti lögmálum sjálfbærrar þróunar .
" Fyrsta skrefið í átt að því markmiði er að skilgreina ákveðin viðmið um það hvað teljist vistvæn bygging .
" Fólk hefur mjög mismunandi skilning á því , " segir Sverrir .
" Síðan þarf að koma þessum viðmiðum áleiðis á einhvern kerfisbundinn hátt .
" Ein leið til þess er að styðjast við matskerfi , en nokkur slík hafa þegar verið þróuð erlendis .
Eitt þeirra hefur skotið nokkrum rótum hér , svokallað BREEAM kerfi sem upprunalega er frá Bretlandi .
" Þegar bygging er í hönnun er allt sem henni viðkemur skráð niður ; hvernig hún á að líta út , hvernig efni eru notuð og ýmislegt fleira , samkvæmt ákveðnum stöðlum .
Út úr þeirri samantekt kemur einkunn sem gefur til kynna að byggingin sé allt frá því að vera ótæk sem vistarverur og yfir í að vera framúrskarandi dæmi um hvernig megi nota arkitektúr og verkfræði til að búa til sjálfbært mannvirki .
" Þannig er visthæfi byggingarinnar metið út frá mælanlegum viðmiðum í stað huglægs mats .
Sparnaðarklósett eða eiturefnalaus málning Sverrir bætir því við að stofnunin eða fyrirtækið í Bretlandi sem þróaði BREEAM kerfið sé stöðugt með rannsóknir í gangi til að endurbæta það og til að forgangsraða þáttum er varða mismunandi gerðir bygginga .
" Þetta geta verið þættir eins og hvort mikilvægara sé að hafa klósett sem sturtar með hálfu vatnsmagni eða að nota málningu sem losar ekki út eiturefni .
" Hann segir raunsæi mikilvægan þátt í byggingu vistvænna húsa samkvæmt slíku kerfi .
" Á tímabili var vinsælt að hafa vélloftræstingu í húsum en sá böggull fylgdi skammrifi að þá mátti helst ekki opna glugga því það kom ójafnvægi á það sem vélin gerði .
Staðreyndin er hins vegar sú að fólk vill geta opnað glugga og loftað út og sá möguleiki hefur bein áhrif á vellíðan þess í húsinu .
Í dag átta menn sig betur á þessu .
" Þótt matskerfi hafi reynst vel þar sem þau eru upprunnin segir Sverrir mikilvægt að heimfæra þau upp á íslenskar aðstæður .
" Í einu kerfi er t.d. gerðar kröfur um varnaraðgerðir gegn því sem kallað er " Heat Island Effect " .
Þetta er fyrirbæri sem kemur fyrir í sólríkum borgum og sé of mikið af svörtum þökum í borginni getur hitastigið innan hennar hækkað um tvær , þrjár gráður því byggingarnar sjúga í sig hita .
Þetta á augsjáanlega ekki við á Íslandi .
" Mikill vatnssparnaður er annað atriði , en vegna góðs vatnsbúskapar hér hefur það ekki verið talið eins mikilvægt atriði og víða annars staðar .
" Í sumar var hins vegar vatnsskortur á ákveðnum svæðum hérlendis , s.s. á Suðurlandsundirlendinu þannig að kannski þurfum við að hafa það meira í huga , a.m.k. staðbundið .
Aðalatriðið er að við höfum þessi viðmið og þurfum að skilja þau í samhengi við Ísland .
" Þar breytir töluverðu sú gnótt sem Íslendingar hafa af endurnýjanlegri orku og varma , en orkumálin eru gríðarstór hluti af vistvænum pælingum í tengslum við mannvirkjagerð erlendis .
" Ég myndi segja að í raun sé skipulag byggðar langstærsta umhverfismálið hér á landi , því það getur annað hvort ýtt undir auknar samgöngur eða dregið úr þörfinni fyrir þær .
" Sverrir bætir því við að í raun bæti matskerfi á borð við BREEAM við það gæðaeftirlit sem haft er með framkvæmdunum – líkur aukist á því að útkoman verði eins og til var ætlast .
" Gæðamál hafa verið ofarlega á baugi síðustu árin í byggingariðnaðinum því hraðinn var svo mikill .
Það hefur aftur leitt til leiðinda-heilbrigðisvandamála sem áttu löngu að vera úr sögunni og varða raka , sagga og lek þök .
Raki í húsum er í raun stærsta umhverfisvandamálið í dag .
" Frá sama stað og peningarnir Hann segir töluverðan áhuga meðal fagfólks hér á landi um umhverfisviðmið sem nota mætti í hönnunar- og byggingarferli .
" Það gengur mjög vel að fá fólk til liðs við okkur og BREEAM kerfið hefur þegar verið prófað á nokkrum byggingum hérlendis .
Stóra stökkið er þó eftir því neytendur virðast vera að bíða eftir frumkvæði fyrirtækja í þessum efnum og fyrirtækin eru dálítið að bíða eftir neytendunum .
Stundum er búin til einhver umhverfisstefna sem eru bara einhver umhverfisorð á blaði en til að stefna sé marktæk þarf hún að vera útfærð í framkvæmdaliði , hafa mælanleg markmið og tilgreina leiðir að þeim .
Þó að fyrirtæki sem kaupa stórar byggingar séu með umhverfisstefnu hefur ekki verið sjálfgefið að það hafi verið yfirfært í útboðsferlið hjá þeim þannig að þar séu gerðar kröfur um að umhverfismálin sé í lagi .
Þeir verktakar og fyrirtæki sem eru með stóra alþjóðlega kúnna standa sig örugglega best að þessu leyti því þá kemur krafan að utan .
Ég held að þrýstingurinn þurfi alltaf að koma frá sama stað og peningarnir og því hefur haft mikil áhrif að stór neytandi , íslenska ríkið , setti sér stefnu í vistvænum innkaupum .
Þar með myndaðist þrýstingur á byggingariðnaðinn að finna einhver mælanleg kerfi eða aðferð til að meta byggingarnar út frá sjálfbærnisjónarmiði .
" Frjór jarðvegur Auk þróunar matskerfisins hefur Vistbyggðarráð að markmiði að styðja við rannsóknir og faglega umræðu á þessu sviði .
M.a. er fyrirhuguð ráðstefna í vetur þar sem háskólafólk , fagfólk og aðrir munu koma saman og fá yfirsýn yfir þá vinnu sem er í gangi á þessu sviði .
Sömuleiðis gæti ráðið gaukað hugmyndum að háskólastúdentum um efni á sviði sjálfbærra bygginga sem þörf er á að rannsaka .
" Svo er að stuðla að menntun almennings , þannig að áhugi fólks aukist á " grænum " aðferðum og efnum , t.d. þegar það er að byggja eða endurnýja heima hjá sér .
" Þá á ráðið í töluverðri samvinnu við sambærileg félög á Norðurlöndum varðandi viðmið , upplýsingar og aðferðafræðina sem notuð er til að auka veg vistvænni bygginga og skipulags .
Aðspurður segir hann jarðveginn fyrir slíkar breytingar bæði frjóan og góðan .
" Fólk er mjög tilbúið sem sést best á því að þó ekkert hafi verið gefið út um að ríkið eða aðrir ætli að nota þennan BREEAM-staðal þá eru nokkrir Íslendingar þegar búnir að fara út á námskeið til að læra vottunina .
Í dag eiga 30 íslensk fyrirtæki , stofnanir og sveitarfélög aðild að Vistbyggðaráði .
Þau leiða saman hesta sína til að miðla af sinni reynslu eða bara fylgjast með því sem aðrir eru að gera .
Núna gefst okkur líka andrými til að hugsa hlutina upp á nýtt , því það er lítið að gera í byggingariðnaði .
Vonandi munu þeir sem undirbúa sig núna njóta þess þegar allt fer af stað á ný .
" Ef allir færu bara hálfa leið Ein af fyrstu íslensku byggingunum sem eru umhverfisvottaðar er Snæfellsstofa , gestastofa Vatnajökulsþjóðgarðs við Gunnarsstaði á Skriðudal .
Hönnuðir hennar eru Arkís arkitektar , en þar á bæ hefur töluvert verið unnið með sjálfbærar byggingar enda stofan aðili að Vistbyggðarráði .
" Við höfum reynt að mjaka þessari hugsun áfram , bæði í verkefnum okkar sem arkitektar en einnig sem úttektaraðilar fyrir BREEAM kerfið , " segir Björn Guðbrandsson sem ásamt kollega sínum Agli Guðmundssyni hefur sótt sér vottunarréttindi hjá BREEAM , bæði fyrir byggingar og skipulag .
" Enn sem komið er hefur ekkert skipulag hérlendis farið í gegn um þetta mat svo við vitum en hins vegar eru nokkrar byggingar í ferli , " útskýrir Egill .
" Af þeim er Arkís arkitektar að þremur .
" Ein þeirra er hús Náttúrufræðistofnunar í Urriðaholti í Garðabæ , sem er langt komið , en aðspurður segir Björn mismunandi eftir byggingum í hverju hin vistvæna áhersla er fólgin .
" Ef við tökum hús Náttúrufræðistofnunar sem dæmi þá er það hluti af Urriðaholtsskipulaginu sem byggist mjög á umhverfisvænum áherslum meðal annars með tilliti til vatnsbúskapar .
T.a.m. er rík áhersla lögð á sjálfbærar ofanvatnslausnir til að viðhalda lífríkinu í Urriðaholtsvatni .
Við unnum mikið með sömu áherslur í byggingunni og á lóð hússins , sem endurspeglast m.a. í þakinu sem kemur til með að verða gróið , líkt og móinn í kring .
Það hægir á niðursigi vatns og eykur hreinsun yfirborðsvatnsins .
Þetta tvinnast við það hvernig unnið er með yfirborðsvatnið niðri á lóðinni sjálfri þannig að vatninu er ekki veitt beint í ræsi heldur í yfirborðsrásum sem stuðla að meiri hreinsun .
Það styður aftur lífríkið í nærliggjandi umhverfi , " segir Björn .
Dálitlir bruðlarar Þá er glerhjúpur utan á húsinu sem gegnir ekki aðeins útlitslegu hlutverki heldur skiptir máli þegar kemur að loftræstingunni .
" Stór hluti hússins er náttúrulega loftræstur og glerhjúpurinn skapar skjól .
Þannig má opna glugga í nánast hvaða veðri sem er .
Þótt skipulag Urriðaholts hafi ekki verið unnið samkvæmt BREEAM stöðlunum voru sjálfbærar áherslur hafðar að leiðarljósi við hönnun þess , en Arkís var hluti af alþjóðlegum ráðgjafahóp sem vann skipulagið .
Egill segir þær áherslur hafa áhrif á allar byggingar sem verði innan skipulagsins , því þær þurfi að laga sig að þessum kröfum .
Björn bendir á að fjöldi þátta í hönnun og byggingu mannvirkis geti haft áhrif á vistkerfið , bæði í stóru samhengi og smáu .
" Litið er til þess að lágmarka orkunotkun , efnisval er gaumgæft , og reynt að lágmarka raskið sem viðkomandi bygging veldur á lóðinni og í lífríkinu .
Þetta snýst líka að verulegu leyti um innri gæði byggingarinnar , t.d. hvað varðar birtu og loftræstingu og að nota ekki efni sem eru skaðleg fyrir fólk .
Auðvitað er mismunandi eftir byggingum hvaða atriði menn leggja mesta áherslu á en allt hefur þetta áhrif á heildina .
" Þeir Björn og Egill segja þó mikinn misskilning að sjálfbærni þýði að húsin þurfi að vera torfklædd , með sólarsellu , regnvatnssöfnun og hafa matjurtagarð .
" Í flestum tilfellum snýst þetta um nútíma byggingar sem útlitslega séð eru ekkert frábrugðnar öðrum nútímahúsum , " segir Björn .
" Notendur þeirra upplifa húsið kannski fyrst og fremst sem gæðabyggingu .
Þetta er síður en svo afturhvarf heldur miklu frekar hvati til að ýta okkur áfram .
" Grundvallaratriðið er , að sögn Egils , að hægt er að byggja og skipuleggja samkvæmt vistvænni hugmyndafræði alls staðar í heiminum , en um leið þarf að laga hugmyndafræðina að viðkomandi landi .
" Þetta er nokkuð sem er komið til að vera og mun bara vaxa eftir því sem tíminn líður , " segir hann og Björn kinkar kolli .
" Sú hugsun er kannski svolítið framandi fyrir okkur Íslendinga því við höfum haft allar þessar mikilvægu auðlindir – vatn og vistvæna orku – og kannski vanið okkur á að bruðla svolítið með þær .
Hins vegar er að verða vitundarvakning um þetta – fólk er farið að átta sig á því að ekki er hægt að meðhöndla þessar auðlindir eins og þær séu óþrjótandi .
" Horft í baksýnisspegilinn Þeir eru þó sammála um að ekki verði hugarfarsbreyting á einni nóttu heldur muni hugsun og aðferðir við byggingar breytast smám saman .
Að vissu leyti standi íslenski byggingariðnaðurinn á byrjunarreit í þessum efnum , enda hafi lítið tóm gefist til vistvænna áherslna í byggingarhasar hinna svokölluðu góðærisára .
" Sumt af því húsnæði sem þá reis var byggt meira af kappi en forsjá og í dag eru töluverðir gallar að koma fram í þessum húsum .
Núna eru menn að horfa í baksýnisspegilinn og sjá hvað hefði mátt gera betur , " segir Egill .
Fyrsta skrefið í því er að huga að skipulagi því það gefur tóninn fyrir mannvirkin á skipulagssvæðinu .
" Þar þurfum við að taka okkur mest á , einfaldlega vegna þess að við höfum dreift svo mikið úr okkur og farið frjálslega með landið , " segja þeir .
Þar er þó úrbóta von því mörg sveitarfélög eru farin að huga að þessum vistvænu skipulagsþáttum að þeirra sögn .
Meðal annars hafi Reykjavíkurborg unnið drög að stefnu um vistvæn hverfi og byggingar , en Björn hafi komið að þeirri vinnu .
" Það snýst ekki síst um að samfélagið virki sem heild , þ.e.a.s. að byggðin sé blönduð með þjónustu í nágrenninu og að það séu efnahagslegar forsendur fyrir þeirri þjónustu .
Það dregur úr ferðum fólks til og frá hverfinu , " segir hann .
Egill bætir því við að lög og reglur skyldi ekki neinn til að skipuleggja eða byggja eftir vistvænum viðmiðum heldur sé hverjum og einum í sjálfsvald sett að fara þá leið .
" Flestir , sem fara inn á þessa braut ( og þeim fjölgar ört ) velja að vera einhvers staðar í miðjunni , en það þýðir að tekin eru einhver skref í átt að aukinni sjálfbærni .
Ef allir færu bara hálfa leið yrði ávinningurinn gríðarlegur .
" En hleypur ekki kapp í menn þegar þeir eru að vinna eftir slíku kerfi – vilja þeir ekki fá tíu á prófinu ? " Jú en þá verður viðkomandi að gera það upp við sig hvort hann sé til í það .
Það góða er að hann getur valið sjálfur .
" Að einangra eða kynda ? Ekki er allt sem sýnist þegar kemur að vistvænu vali á efnum í byggingar .
" Sum efni geta verið góð ef þau eru notuð á staðnum en ef búið er að flytja þau yfir hálfan hnöttinn hætta þau kannski að vera vistvæn , " segir Björn og Egill tekur annað dæmi .
" Í BREEAM kerfinu er steinsteypa ekki talin sérlega vistvænt efni , sem kemur til af því að sementið sjálft er ekki talið mjög vistvænt í framleiðslu .
Hins vegar er það bara lítill hluti af því sem þarf í steypuna , þar sem meginefnin , sandur og vatn , eru fengin hér innanlands , og vegur það sennilega upp á móti því að flytja eitthvert annað byggingarefni um langan veg til Íslands .
" Sverrir tekur undir þetta og segir það geta verið ágæta heilaleikfimi að ögra viðteknum hugmyndum um þetta .
" Menn geta t.d. velt því fyrir sér hvort borgi sig frekar umhverfislega séð að einangra lítið sem ekkert og kynda bara þeim mun meira .
Hér er gnægð af heitu vatni á staðnum en einangrunin er innflutt .
" Og Sverrir tekur þessa hugsun enn lengra .
" Það eru sterk rök fyrir því að vistvænast sé að byggja úr efnum sem eru á staðnum og þannig væri torfbær sennilegasta sjálfbærasta form húsbygginga á Íslandi .
En auðvitað erum við ekki að tala um það með þessu .
" 