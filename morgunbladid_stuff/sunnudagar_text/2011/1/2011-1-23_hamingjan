þú sagðir að það væri tóm vitleysa að leita að hamingjunni ég rakst nú samt á hana áðan þegar kristín litla dró bláa sjalið mitt undan sófanum og sagðist vilja vera kona , eins og ég , hún kom upp í hendurnar á mér í gær á jafn ólíkindalegum stað og í óhreina tauinu þar sat hún óskammfeilin á hvíta kjólnum mínum sem golan flækti um fætur mér á grískri strönd , og í fyrradag skaut henni upp alveg óvænt þegar gömlu stígvélin mín ultu niður úr hillunni í geymslunni þakin storknaðri moldinni sem við óðum gljúpa og frjósama í sveitinni í fyrra blátt sjal , hvítur kjóll og stígvél , og ég er ferðbúin á vit hennar á morgun 2007 