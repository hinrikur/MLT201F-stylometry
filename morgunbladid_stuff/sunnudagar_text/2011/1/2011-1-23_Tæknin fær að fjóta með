Nú er einnig farið að tala um svokallaða flashpacker sem segja má að sé næsta stig fyrir ofan bakpokaferðalanga .
Þessir ferðalangar eru skilgreindir þannig að þeir eru oftast aðeins eldri , frá ca 25 ára og upp úr .
Þeir vilja að vissu leyti ferðast eins og bakpokaferðalangar en hafa meira handanna á milli og vilja aukin þægindi á ferðum sínum .
Þá mætti kalla sýndarferðalanga á íslensku .
Því bæði vilja þeir sýna að þeir eigi nóg af tæknidóti en eins að geta sýnt fólki myndir og brot af ferðum sínum strax .
Nú er pakkað niður alvöru myndavél sem þú getur tekið myndir á næstum eins og atvinnuljósmyndari .
Upptökugræjan fær líka að fljóta með og munar engu um hvað hún telur mörg kg svo lengi sem þú getir sett vídeó af þessu brjálaða strandpartíi beint á Facebook daginn eftir .
Það gerir þú auðvitað í gegnum eigin tölvu því tölvurnar á kaffinu eru svo hægar og þú verður að koma þessum myndum í loftið hið snarasta .
Auka tölvudrif tekur þú líka með til að taka afrit af myndunum og myndböndum til öryggis .
Síðan er Itouch nauðsynlegt í allar þessar löngu lestar- og rútuferðir .
Loks fær líka að fljóta með ýmiss konar vellyktandi dót .
Þú bara getur ekki verið þekktur fyrir að lykta illa á ferðalaginu ! Skemmtilegar pælingar sem kannski sýna í raun hvernig bakpokaferðalangurinn hefur breyst og / eða verður í framtíðinni .
