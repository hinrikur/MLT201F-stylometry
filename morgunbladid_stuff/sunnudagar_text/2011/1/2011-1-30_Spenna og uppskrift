Jólabókaflóðinu er ekki fyrr lokið en nýjar bækur koma á markað , alveg eins og á að vera .
JPV útgáfa sendi nýlega frá sér tvær þýddar kiljur sem eiga það sameiginlegt að vera fyrsta skáldsaga höfundanna .
Sú fyrri er Utangarðsbörn eftir hina sænsku Kristina Ohlsson , en bókin er ofarlega á metsölulista Eymundson .
Sú seinni er Prjónaklúbburinn eftir hina kanadísku Kate Jacobs sem búsett er í Kaliforníu .
Það er engin tilviljun að U tangarðsbörn er nefnd hér á undan Prjónaklúbbnum , því í samanburði ber hún af .
Spennuþrungið verk Kristina Ohlsson vinnur sem öryggisráðgjafi hjá sænska ríkislögreglustjóraembættinu .
Dag einn fékk hún þá hugmynd að skrifa skáldsögu , nánar tiltekið spennusögu .
Oft finnst manni að of margir fái þá hugmynd að þeir hafi ýmislegt fram að færa í spennusagnageiranum , án þess að hafa til þess næga innistæðu .
En þessi hugmynd Ohlsson var ekki alls ekki galin því U tangarðsbörn , fyrsta skáldsaga hennar , er ágæt spennusaga .
Móðir missir af lest sem ung dóttir hennar er í .
Dóttirin hverfur úr lestinni .
En þetta er ekki eina barnshvarfið og lögreglan er ráðþrota .
Ohlsson tekst vel að skapa spennuþrungið verk , persónusköpun er góð og sagan heldur athygli lesandans allt til enda .
Þarna er fjallað um sjúkan hugarheim , ofbeldi og klám á áhrifaríkan hátt án þess að verkinu sé steypt út í eina allsherjarpredikun .
Þetta er lipurlega skrifuð bók .
Höfundurinn má vera ánægður með verk sitt og unnendur spennusagna sömuleiðis .
Í sérstökum kafla þakkar höfundur fjölda manns fyrir aðstoð .
Það er reyndar orðið nokkuð algengt að rithöfundar skrifi sérstakan þakkarkafla með mikilli nafnarunu þeirra sem hafa veitt aðstoð við verkið .
Ekki er alveg ljóst hvaða hlutverki þessir þakkarkaflar eiga að gegna öðru en að kitla hégómakennd þeirra sem þar eru nefndir .
Þegar Kristina Ohlsson á í hlut grunar mann að það sé ekki að ástæðulausu að hún telji sig eiga mörgum ýmislegt að þakka við samningu bókarinnar .
Hún virðist hafa fengið góðan yfirlestur og strangt aðhald , sem sannarlega skilar sér í góðri spennusögu .
Uppskrift að bók Fyrsta skáldsaga Kate Jacobs er Prjónaklúbburinn , sem komst í efsta sæti metsölulista New York Times og er nú komin á metsölulista Eymundson .
Georgia Walker rekur prjónabúð í New York og þar er haldinn prjónaklúbbur einu sinni í viku .
Sagan , sem er 379 blaðsíður , segir síðan frá lífi ólíkra kvenna , átökum í einkalífi , sorgum og sigrum .
Allt er þetta sett í fremur þægilegan búning en fyrirsjáanlegan .
Þetta er bók sem hefur fengið gríðarlega góða dóma í tímaritum á borð við Glamour og Marie Claire .
Sem er vitanlega ánægjulegt fyrir höfundinn en breytir engu um það að Kate Jacobs er ekki mikið skáld .
Hún býr til þokkalega sápu sem þjónar sínu hlutverki fyrir lesendur sem vilja þægilega lesningu sem skilur lítið sem ekkert eftir .
Fyrir aðra sem gera strangar kröfur um góða persónusköpun og tilþrif í stíl getur þessi bók verið ansi þreytandi með klisjukenndum samtölum og yfirborðskenndri heimspeki .
Bókinni lýkur á kökuuppskrift sem er nokkuð lýsandi fyri verkið því uppskriftarleg er bókin öll .
