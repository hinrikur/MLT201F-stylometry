Sepp Blatter , forseti FIFA , Alþjóðaknattspyrnusambandsins , kom enn á óvart í gær þegar hann greindi blaðamönnum frá því að hann teldi allt eins líklegt að heimsmeistaramótið í Katar árið 2022 færi fram í janúar en ekki að sumarlagi eins og hefð er fyrir .
Það olli töluverðu uppnámi í knattspyrnuheiminum nýverið þegar stjórn FIFA ákvað að HM færi fram í örríkinu Katar eftir 12 ár .
Margir töldu það aldeilis fráleitt .
Sumir bentu á hve landið væri fámennt og lítið , aðrir gerðust svo djarfir að benda á að hiti að sumarlagi í Mið-Austurlöndum væri gjarnan hátt í 50 gráður á Celsíus .
Heimamenn komu með krók á móti bragði og sögðust myndu setja upp loftkælingu á öllum leikvöngum ; að frá grassverðinum og upp í þriggja metra hæð yrði lofthiti ákjósanlegur fyrir leikmenn og áhorfendur .
Ekkert er nema gott um það að segja .
Í gær virtist svo sem Blatter hefði fallist á þá röksemd að hitinn væri of mikill í þessum heimshluta til þess að leika knattspyrnu að sumarlagi .
" Ég geri ráð fyrir því að mótið fari fram að vetri , " sagði Blatter við blaðamenn í Katar í gær , en þar var hann staddur við upphaf Asíukeppni landsliða .
" Við höfum nægan tíma til þess að fara vandlega yfir málið .
Enn eru 11 ár til stefnu , " sagði forsetinn .
Blatter lýsti þeirri skoðun sinni að nú , þegar búið væri að ákveða að halda heimsmeistarakeppnina í Katar , yrði að finna til þess sem bestan árstíma .
" Til þess að keppnin takist sem best verður að halda hana á sem hentugustum tíma .
Og til þess að keppnin heppnist eins vel og nokkur kostur er verður líka að hugsa eins vel um leikmennina og hægt er .
" Og þó að í umsóknarferlinu hafi verið gert ráð fyrir keppninni í júní eða júlí geti stjórn FIFA auðveldlega breytt því , sagði Blatter .
Arsene Wenger , knattspyrnustjóri Arsenal á Englandi , benti á að slík breyting yrði til gífurlegra vandræða fyrir bæði félagslið og knattspyrnusambönd .
" Það yrði að endurskipuleggja keppni um gjörvalla heimsbyggðina , " sagði Wenger .
Hann bætti svo við með hæðnistón í röddinni : " Hér er hefð fyrir því að leika um jólin .
Englendingar yrðu örugglega mjög ánægðir með að taka þátt í heimsmeistarakeppninni strax í kjölfarið .
" Margir eru áhyggjufullir Á meðal þeirra sem lýstu yfir áhyggjum af því hve leikið yrði í miklum hita í Katar að sumri er þýska goðsögnin Franz Beckenbauer og Platini , forseti Knattspyrnusambands Evrópu , nefndi nýverið þann möguleika að leika í janúar .
Hér er Sepp Blatter ásamt Bin Ahmed al-Thani , forseta knattspyrnusambands Katar .
