Hér er rétt eins og teiknimyndakarakterinn Stjáni blái sé lifandi kominn en nei , þetta er William Chavarriaga , 49 ára Kólumbíumaður .
Hann vinnur við þrif á Olaya Herrera-flugvellinum en er hér að ræða við blaðamann í Medellin .
Chavarriaga hefur skemmt vinum sínum í gervi Stjána bláa síðustu 30 ár og ætlar ekkert að hætta því en hann kann vel við athyglina sem uppátækið veitir honum .
Súkkulaðihús Hér má sjá hús úr hvítu súkkulaði og er þetta ekkert venjulegt hús heldur Colosseum , hringleikahúsið í Róm .
Ítalski súkkulaðigerðarmaðurinn Mirco Della Vecchia gerði húsið fyrir sýninguna " Chocolate World Heritage " í Hong Kong .
Vecchia er heimsmethafi í Heimsmetabók Guinness en hann hefur búið til stærri súkkulaðiskúlptúr en nokkur annar .
Sniffuðu ösku Þjófar í Flórída sniffuðu brenndar líkamsleifar manns og tveggja hunda í þeirri trú að þeir hefðu stolið eiturlyfjum .
Askan var tekin af heimili konu í bænum Silver Spring Shores .
Auk þess að stela öskunni rændu þeir raftækjum og skartgripum .
Lögreglan segir að þegar þjófarnir áttuðu sig á því að ekki væri um eiturlyf að ræða heldur líkamsleifar hefðu þeir hugleitt að skila því sem eftir var en í staðinn köstuðu þeir ílátunum með öskunni í vatn því þeir vissu að fingraför þeirra var að finna á þeim .
Þjófarnir sitja nú í fangelsi vegna þessa og annarra saka .
