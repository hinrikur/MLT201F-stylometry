Það getur verið mjög erfitt að komast út úr rúminu á þessum árstíma þegar dimmt er úti .
Reyndar er um leið mikilvægt að muna að von bráðar fer daginn að lengja .
En meðan myrkrið umlykur okkur þá er mikilvægt að reyna að venja sig á góða svefnrútínu og fara snemma að sofa .
Reyndu líka eins og þú getur að nota helgar eða aðra frídaga til að vinna upp svefn .
Jafnvel bara leigja þér sumarbústað og hreiðra þar um þig í mestu rólegheitum , lesa , sofa og hafa það náðugt .
Eins er afar mikilvægt fyrir þá sem varla ranka við sér fyrr en undir hádegið að taka sér góðan tíma á morgnana .
Það er ekkert skemmtilegt að rjúka út í kuldann næstum nýstaðin / n upp úr rúminu .
Gefðu þér frekar góðan tíma til að fara í heita og góða sturtu , fá þér morgunmat og kaffi eða te til að kveikja á kerfinu .
Þannig ættir þú að vera aðeins betur tilbúin / n til að fara út í daginn og takast á við verkefni hans .
