Alexander Nestor Haddaway er best þekktur sem einfaldlega Haddaway .
Hann er tónlistarmaður og varð frægur fyrir stórsmellinn " What Is Love " , sem sló í gegn árið 1993 .
Haddaway er sonur hollensks haffræðings og trínidadískrar hjúkrunarkonu .
Foreldrar hans skildu og eyddi hann æsku sinni í Trínidad , Bandaríkjunum og Evrópu .
Haddaway talar fjögur tungumál , hollensku , ensku , frönsku og þýsku .
Háskólagenginn boltamaður Haddaway er háskólagenginn en hann stundaði nám í stjórnmálafræði og sögu við George Washington University í Washington .
Hann flutti síðan til Kölnar í Þýskalandi árið 1989 , þá 24 ára gamall .
Þar spilaði hann bandarískan fótbolta með liðinu Kölnarkrókódílunum .
Hann vann einnig fyrir sér sem teppasölumaður og danshöfundur auk þess sem hann samdi tónlist í frítíma sínum .
Haddaway hefur selt 28 milljón plötur á heimsvísu og er áhrifavaldur í evródanspoppinu .
Á meðal annarra laga kappans sem nutu vinsælda eru " Life " , " I Miss You " , " Rock My Heart " og " Fly Away " .
" What Is Love " er samt sem áður langmesti smellurinn .
Hlutverk Saturday Night Live " What Is Love " varð vinsælt á ný fyrir tilstilli gamanþáttarins Saturday Night Live en lagið var eins konar þemalag partíbræðranna Steves og Doughs Butabis , sem leiknir voru af Will Ferrell og Chris Kattan í þáttunum og síðar myndinni Night at the Roxbury .
Lagið var ennfremur notað í Pepsi Max-auglýsingu árið 2008 .
Hljóðbútur úr laginu er líka notaður í nýrri plötu Eminem sem ber nafnið Recovery og er þar í laginu " No Love " en í því rappar einnig Lil ' Wayne .
Haddaway er langt í frá sestur í helgan stein .
Hann er búsettur í Kitzbühel í Austurríki og heldur allt að 120 tónleika á ári , að því er fram kemur á heimasíðu hans www.haddawaymusic.com .
Vinsæll í Austur-Evrópu Við leit í Google News kemur fram að undanfarið hefur hann haldið fjölmarga tónleika í Austur-Evrópu og Rússlandi og virðist hann njóta vinsælda þar um slóðir .
Hann hefur líka notið vinsælda í Þýskalandi og var síðasta smáskífan hans , " You Gave Me Love " , gefin út fyrr á árinu , ekki síst stíluð inn á þann markað .
ingarun@mbl.is 