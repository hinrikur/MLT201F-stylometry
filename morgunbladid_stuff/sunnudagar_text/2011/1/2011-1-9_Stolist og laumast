Það er víst kominn janúar og nýtt ár farið að lötra af stað .
Þú veist að þessi árstími er genginn í garð því að : • Það gerist eins og næstum því sjálfkrafa að líkamsræktarstöðvarnar fyllast af fólki .
Mörgum finnst nóg komið af ofáti og sófaleti og ætla nú heldur betur að gera hreint fyrir sínum dyrum .
• Þú fellur alla vega einu sinni í nammibindindinu þegar þú uppgötvar nokkra konfektmola sem hafa orðið eftir inni í skáp .
Það er ekki annað hægt en að klára þá með bókinni sem þú fékkst í jólagjöf .
• Fólk fyllir matarkörfuna af ávöxtum , grænmeti og hollum vörum .
Nóg er komið af gosi og nammi í bili og það nú bara leyft um helgar .
• Sumir taka sér áfengishlé í janúar til að hreinsa líkamannn enn þá betur eftir hátíðarnar og algengt er að fólk hætti að reykja .
• Þú laumast til að horfa á uppáhalds jólamyndina þína af því að jólin geta jú bara ekki verið búin svona fljótt .
Svo spilar þú nokkur góð jólalög eins og til að setja punktinn yfir i-ið og hoppar um stofuna .
• Þú ert dálítið angurvær og enn í hálfgerðri jólavímu en um leið vongóð / ur um að gott og skemmtilegt ár sé framundan .
• Áramótaheitin eru komin á blað eða í tölvuskjal .
Nú er bara að bretta upp ermarnar og standa sig ! 