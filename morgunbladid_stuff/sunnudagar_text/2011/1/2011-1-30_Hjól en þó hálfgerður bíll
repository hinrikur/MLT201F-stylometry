ThisWay er hönnun Torkel Dohmar á hjóli sem minnir dálítið á bíl .
Enda er jú hönnunin hugsuð þannig að hún sé einhvers staðar á milli bíls og hjóls .
Helsta ástæðan fyrir því er að verja hjólreiðamanninn fyrir veðri og vindum .
Hjólið er með þaki þannig að ekki rigni á þann sem situr undir stýri og á því eru líka LED ljós að framan og aftan .
Þau tryggja að hjólreiðamaðurinn sjáist almennilega jafnvel þó að veðrið sé vont og skyggni slæmt .
Hjólið er því að mörgu leyti frábrugðið öðrum þó vissulega haldi það ekki miklum hita á hjólreiðamanninum .
Enda þyrfti til þess nokkuð öfluga vél sem myndi þyngja hjólið og líklegast hafa meiri áhrif á umhverfið .
Ýmiskonar skemmtileg hjól af þessu tagi má sjá í tímaritum og á netinu .
Eins og t.d. ýmis konar samanbrjótanleg hjól , svo og hjól gerð úr fisléttum efnum þannig að auðvelt er að ferðast með þau .
