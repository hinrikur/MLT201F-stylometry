Ef þú ferð inn á vinsæla fréttasíðu í anda til dæmis Huffingtonpost.com , þá er ólíklegt að nokkurs staðar sé minnst á bók málfræðingsins Deborah Cameron , The Myth of Mars and Venus , eða vitleysuna sem hún leitast við að hrekja .
Ef þú hins vegar slærð inn " Mars Venus " í leitarvél síðunnar , finnur hún a.m.k. tylft blogga þar sem minnst er á hvernig karlar og konur tala mismunandi tungumál .
Sú kredda sem John Gray setti fram í bók sinni " Karlar eru frá Mars , konur eru frá Venus " er alls staðar og allar líkur eru á að hún nái brátt enn meiri útbreiðslu þar sem Summit Entertainment hefur keypt kvikmynda- og sjónvarpsréttinn að bókinni .
En af hverju ætti okkur ekki að standa á sama ? Af því að samkvæmt Cameron , og vísindalegum rannsóknum , hefur Gray , og öll sú sjálfshjálpar / poppsálfræði-bylgja sem hann hratt af stað með útgáfu bókarinnar , algjörlega rangt fyrir sér varðandi tjáskipti " hans " og " hennar " .
Það eru engar vísindalegar rannsóknir sem styðja fullyrðingar Gray en á hinn bóginn hafa þær skaðað sambönd og þá ímynd sem við höfum af kynjunum .
Samkvæmt öllum Mars / Venus-heimildum nota karlar og konur tungumálið á ólíkan hátt til að hafa samskipti .
Þessi munur er síðan sagður meðfæddur frekar en að hann megi rekja til uppeldis .
Mannfólkið sé forritað þannig að konan skari fram úr í samtalshæfileikum , sem á síðan að útskýra af hverju hún vill tala um tilfinningar , þarfir , hvert sambandið er að fara og af hverju hann nennir ekki að hlusta á hana , alveg þar til það blæðir úr eyrunum á honum .
En , eins og Cameron bendir á í bók sinni , þá benda rannsóknir á það hvernig kynin haga samskiptum sínum , til allt annarrar niðurstöðu .
Tökum sem dæmi : Goðsögn : Konur tala meira en karlar .
Staðreynd : Í 34 könnunum af 56 , komust Deborah James og Janice Drakich að þeirri niðurstöðu , að karlar tala meira en konur og í aðeins 2 þeirra var niðurstaðan sú að konur tali meira en karlar .
Í 16 tilfellum var niðurstaðan sú að kynin tala jafn mikið .
Í nýlegri könnun sem framkvæmd var við University of Arizona , sem birt var í tímaritinu Science , var niðurstaðan sú að kynin nota næstum því nákvæmlega jafn mörg orð á dag ; um 16.000 talsins .
Rannsóknir sýna að bæði kynin hafa jafn mikla tungumálahæfileika .
En samkvæmt þeim kreddum sem rannsóknirnar leitast við að afsanna , eru kynin alltaf að misskilja hvort annað af því að þau eru forrituð þannig genalega .
Og þar sem fjölmiðlar hampa þessum Mars / Venus-útskýringum , þá hefur þessi kenning verið notuð til að útskýra allt milli himins og jarðar ; allt frá því af hverju nauðgarar skilja ekki mótspyrnu fórnarlambsins og til þess af hverju karlar geti ekki bara farið út með ruslið þegar þeir eru beðnir um það .
Að lokum bitnar þetta á báðum kynjum .
Karlar eru sagðir illa máli farnir , agressívir Neanderthalsmenn , tilfinningalausir og ónærgætnir .
Konur eru gagnrýndar fyrir að vera of eftirlátssamar og fyrir að vera umhyggjusamar dyramottur .
Mismunun af þessu tagi hefur áhrif á það hvernig við hugsum og mótar gjörðir okkar í einkalífi og á vinnumarkaðnum .
Þegar kemur að samböndum á hann að fá að draga sig til baka þegar erfiðleikar steðja að sambandinu eða eitthvað þarf að gera eða ræða .
Hún á að viðhalda sambandinu , með því að laga sig að hans tjáskiptavenjum .
Þegar kemur að vinnumarkaðnum eru konur sagðar hæfari í störf sem krefjast samskipta og hluttekningar en karlar eru hæfari í störf þar sem unnið er með flókin kerfi .
Hún stendur framar í störfum sem viðkoma kennslu , umönnun og ráðgjöf .
Hann er hæfari til að fara með völd og taka ákvarðanir og hefur því forgang í störf sem tengjast verkfræði , bankaumsýslu eða pólitík .
Allir upplýstir einstaklingar sem vita eitthvað um karla , konur og sambönd , vita að þetta er vitleysa .
Þrátt fyrir það halar Mars / Venus-fyrirbærið inn milljónum .
Spurningin er : hvenær ætlum við að leyfa vísindunum að ráða orðræðunni um hann / hún-samskiptin ? 