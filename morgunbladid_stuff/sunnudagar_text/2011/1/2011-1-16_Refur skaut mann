Ekki heyrir til tíðinda að maður skjóti ref , hitt er sjaldgæfara að refur skjóti mann .
Þau ósköp áttu sér þó stað austur í Hvíta-Rússlandi í vikunni .
Tildrög atviksins voru þau að refaskytta nokkur skaut melrakka á færi og hugði hann dauðan .
Þegar hún nálgaðist " hræið " , spratt það á fætur og hjólaði af alefli í skyttuna .
Til snarpra átaka kom sem lauk með því að skot hljóp af rifflinum og hæfði skyttuna í fótinn .
Var hún flutt á næsta sjúkrahús en rebbi komst undan á hlaupum .
Embætti saksóknara í Grodno-héraði leitar hans nú dyrum og dyngjum .
