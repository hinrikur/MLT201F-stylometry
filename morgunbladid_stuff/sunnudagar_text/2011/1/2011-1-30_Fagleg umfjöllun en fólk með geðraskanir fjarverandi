Þær birtingarmyndir sem dregnar eru upp í fjölmiðlum af geðröskunum og fólki með geðraskanir hafa mikil áhrif , bæði á fólkið sjálft og almenning .
Það skiptir því máli að þekking á geðheilbrigðismálum sé til staðar á fjölmiðlum og að vilji sé til þess að fjalla um þau mál af fagmennsku og hlutlægni .
Erlendar rannsóknir sýna að í gegnum tíðina hefur það ekki verið reyndin .
Fjölmargir erlendir fræðimenn eru sammála um að umfjöllun fjölmiðla um geðraskanir og fólk með geðraskanir , jafnt í fréttum sem í afþreyingarmiðlum , hafi áhrif á þá fordóma sem þeir upplifa frá samfélaginu og félagslega skömm þar sem fjölmiðlar eru svo stór hluti af félagmótun okkar .
Undirrituð gerði rannsókn á umfjöllun Morgunblaðsins um geðraskanir og fólk með geðraskanir á tímabilinu 1993-2008 .
Tekin voru út fjögur ár í gagnasafni Morgunblaðsins , 1993 , 1998 , 2003 og 2008 en alls voru 1636 greinar greindar eftir ákveðnum atriðisorðalista og ákveðnum þáttum með aðferðum innihaldslýsingar .
Meginmarkmiðið var að skoða þróun umföllunar og hvers konar birtingarmyndir dregnar voru upp , skoða hvers eðlis umfjöllunin var , umfang hennar og sjónarhorn .
Sprenging í umfjöllun á milli áranna 1993-1998 Í rannsókninni kom í ljós að umfjöllun um geðraskanir og fólks með geðraskanir fimmfaldast á milli áranna 1993 og 1998 , en hana er erfitt að skýra nema í ákveðinni þjóðfélagslegri vitundarvakningu sem verður á þessum árum .
Árið 1993 var nær engin umfjöllun um geðraskanir en árið 1998 fengu allar geðraskanir einhverja umfjöllun .
Árin 1998 , 2003 og 2008 var fjallað um nær allar raskanirnar nema áfallaröskun og áráttu- og þráhyggjuröskun sem fengu enga umfjöllun árið 2003 og 2008 , þrátt fyrir að um 2-3% landsmanna séu að jafnaði haldnir þeim síðarnefnda .
Sama á við um félagsfælni en um 12% þjóðarinnar eru með hann og um 2% landsmanna með persónuleikaröskun sem einnig fær litla sem enga umfjöllun .
Það er því ljóst að mikið misræmi er í hlutfallsskiptingu geðraskana í raunveruleikanum og umfjöllunar á mismunandi tegundum geðraskana í Morgunblaðinu öll árin .
Meginumfjöllunin er um þunglyndi en 12-15% þjóðarinnar eru með þá röskun hverju sinni en það hlutfall er næst raunveruleikanum .
Greinar þar sem leitarorðið þunglyndi kom upp í leitarvél gagnasafns Morgunblaðsins voru mjög fjölbreyttar og fjölluðu um nokkrar tegundir þunglyndis eins og öldrunarþunglyndi og fæðingarþunglyndi .
Lögð var áhersla á fræðslu um sjúkdómanna , einkenni og hugsanlegar lausnir .
Oftar var fjallað um þunglyndi sem orsök eða afleiðingu annarra vandamála sem koma upp í lífi fólks eins og í kynlífi , við skilnað , áfengis- og vímuefnavanda , í kjölfar kynferðislegrar misnotkunar , eineltis og ástarfíknar , við svefn- og svefntruflunum , ofvirkni eða fjármálavanda .
Þá er fjallað um þunglyndi í tengslum við listsköpun eins og bókmenntir , kvikmyndir og tónlist án þess að það sé þungamiðja umfjöllunarinnar og sömuleiðis kemur það við sögu þegar rætt er um stefnumótun í heilbrigðisþjónustu , geðheilbrigði , sjálfsvíg og erfðatengsl þunglyndis .
Þar sem orðið þunglyndi hefur svo margar birtingarmyndir og tengist svo mörgum öðrum sjúkdómsmyndum og lífstíl þá getur það verið ástæðan fyrir því að það komi svo mikið oftar fyrir í orðaleitinni en aðrir sjúkdómar , þó ekki sé verið að fjalla um geðröskunina þunglyndi eingöngu .
En séu listir fjarlægðar þá er umfjöllunin fremur sjúkdómsvædd en um leið kemur í ljós að þunglyndi tengist mjög mörgu í veruleika fólks .
Læknar oftast viðmælendur Læknar voru í meirihluta viðmælenda ( 36% ) Morgunblaðsins á þessu árabili .
Þeir voru fyrst og fremst viðmælendur blaðamanna og þá í hlutverki sérfræðingsins , þess sem veit og það sjaldnast gagnrýni á það .
Áherslan var á sjúkdóminn og læknirinn sem sérfræðingur svarar spurningum um hugsanlegar orsakir , einkenni , lyfjanotkun eða aðrar mögulegar lausnir .
Þrátt fyrir aukna umfjöllun um geðraskanir á milli áranna 1993 og 2008 jókst sýnileiki fólk með geðraskanir ekki að sama skapi í Morgunblaðinu .
Það er hins vegar þversögn í því að fleira fólk með geðraskanir sendi inn aðsendar greinar með hverju rannsóknarárinu .
Heildarfjöldi viðtala við fólk með geðraskanir og aðsendra greina þeirra öll rannsóknarárin er um 6% af heildarfjölda greinanna .
Séu þessar tölur bornar saman við sýnileika lækna eða heilbrigðisstarfsfólks í greinunum var sá hópur sex sinnum oftar í blaðinu .
Það jókst með hverju árinu að fólk með geðraskanir sendi inn greinar til birtingar í blaðinu en í þessum greinum er það að fjalla um einelti , heilabilun , kvíða , skort á umfjöllun um geðheilbrigðismál og óviðunandi aðbúnað í geðheilbrigðiskerfinu svo eitthvað sé nefnt .
Aðstandendur var hópur sem Morgunblaðið fjallaði ekki oft um en gerði sig sýnilegan í gegnum aðsendar greinar , rétt eins og fólk með geðraskanir sjálft gerir líka .
Um 6% af greinunum , eða um 100 greinar , voru sendar inn af aðstandendum til blaðsins til birtingar á árunum fjórum .
Í þeim greinum var oft verið að benda á brotalamir í kerfinu , ósk um betri þjónustu , verið að fræða til að draga úr fordómum í samfélaginu eða hreinlega kalla á hjálp .
Það má segja að þótt Morgunblaðið fjalli ekki mikið sjálft um fólk með geðraskanir og aðstandendur rannsóknarárin þá hafi síður þess engu að síður staði opnar fyrir þessum tveimur hópum .
Orðanotkun breytist og þróast og greinar á innsíðum Eitt sem breytist og þróast á milla ára er orðanotkunin .
Öll árin voru orðin geðsjúkdómur eða geðsjúkdómar fátíð en svo leysa orðin geðröskun og geðraskanir þau nær alveg af hólmi árin 2003 og 2008 , svo tala má um sprengingu , en þau voru notuð í örfáum tilfellum árið 1998 .
Það virðist þó ekki alveg verða á kostnað orðanna geðsjúkdómur og geðsjúkdómar en þau síðarnefndu voru á síðustu tveimur árunum notuð allt að fjórum sinnum sjaldnar .
Notkun orðsins geðveiki breytist lítið og er hlutfallslega sú sama öll árin en orðunum geðsjúklingur og geðsjúklingar fór verulega fækkandi frá árinu 1998 .
Árið 1993 kom upp eitt tilvik en fór upp í 28 tilvik 1998 og fækkaði svo aftur niður í átta árið 2003 og sex árið 2008 .
Jákvæð orð eins og geðheilbrigði , geðheilsa og geðrækt virðast ekki koma inn í umræðuna fyrr árið 2003 og þá með verkefninu Geðrækt .
Orðið átröskun kom ekki til sögunnar fyrr en 1998 en þangað til er notast við erlendu heitin anorexía og bulímía eða / og svo íslensku heitin lotugræðgi og lystarstol .
Sömuleiðis virðist orðið geðhjúkrunarfræðingur ekki hafa unnið sér sess í málinu 1993 , en það er þá tiltölulega nýtt starfsheiti .
Umfjöllun um geðraskanir fór sárasjaldan á forsíðu Morgunblaðsins þessi ár og er því samkvæmt fræðunum ekki talin söluvæn .
Í þeim tilvikum sem umfjöllun um geðsjúkdóma fór á forsíðu er oftast um að ræða erlent frægt fólk eða fréttir sem tengjast geðröskunum .
Annars voru fréttir sem vörðuðu geðraskanir eru svo fáar á forsíðu þessi ár eða ellefu talsins , að það er ekki hægt að greina neitt mynstur í efnistökum .
Frétt fer aldrei baksíðu , nema árið 2003 en þá verður sprenging .
Er þá yfirleitt verið að vísa í frekar umfjöllun inni í blaðinu en þá var uppi mikil umræða um átröskunarsjúkdóma .
Annars fara nær allar greinar , fréttir eða viðtöl um geðraskanir eða fólk með geðraskanir fara á innsíður Morgunblaðsins þessi ár .
Greinarnar hafa fræðslugildi og eru hlutlægar Greinar voru í meirihluta ( 66% ) , fréttir komu þar á eftir ( 28% ) og hrein viðtöl ráku lestina ( 6% ) .
Fréttirnar voru frekar af pólitískum toga eða fréttir af opinberri stefnumótun eða stjórnsýslu en það var þó ekki einhlítt .
Það gátu líka verið stuttar fréttatilkynningar , t.d. frá Landlæknisembættinu og hagmunasamtökum .
Greinarnar höfðu margar fræðslu- eða forvarnargildi en fjölluðu um fjölbreytt efni eins og getið er um hér að ofan .
Blaðamaðurinn hafði frumkvæði og skrifaði þá greinina en leitaði fanga hjá sérfræðingum .
Þar var oft lögð mikil áhersla lögð á einkenni sjúkdóma og hugsanlegar lausnir .
Til þess að reyna að meta hlutlægni einstakra greina í Morgunblaðinu þessi ár var stuðst við við eftirfarandi skilgreiningu Þorbjarnar Broddasonar á hlutlægni : " Hlutlægni byggist á því að leitast sé við að mæta ákveðnum kröfum .
Meðal þeirra eru efnislega rétt og nákvæm frásögn , jafnvægi , aðgreining túlkunar frá sjálfum fréttaflutningnum , opin heimildaöflun og óvilhöll afstaða .
" Það er mjög erfitt að meta hlutlægni svo rannsakandi fór þá leið að greina hverja grein Morgunblaðins eftir þremur breytum , sem engu að síður byggir á skilgreiningu Þorbjarnar en þær eru jákvæðar , neikvæðar og hvorki né .
Þær tölur þurfa hins vegar ekki að endurspegla áherslur í ritstjórnarstefnu Morgunblaðsins þessi ár eins og í umfjöllun um einstaka málaflokka innan geðheilbrigðismála eða við hverja er lögð áhersla á að tala .
Þar getur birst annar veruleiki .
Þær greinar Morgunblaðsins sem voru metnar , , hvorki né " voru frá 88% og upp í 96% þessi ár .
Rannsakandi mat grein jákvæða eða neikvæða eftir því hvaða hughrif hún hafði á hann .
Árið 1993 voru 1,8% umfjöllunar skilgreind sem neikvæð , 3,8% árið 1998 og árið 2003 var talan hæst eða 7,1% en það ár voru greinarnar flestar .
Árið 2008 voru 5% umfjallana metnar neikvæðar .
Jákvæðar fréttir voru heldur færri á heildina litið nema árið 1993 , þar sem 5,6% voru greindar jákvæðar .
Árið 1998 voru hins vegar 2,4% jákvæðar , 3,6% árið 2003 og 1,6% árið 2008 .
Geðraskanir og ofbeldi Nokkrum sinnum koma upp tilvik þar sem fólk með geðraskanir fremur ofbeldisverk og Morgunblaðið fjallar um það í fréttum .
Rannsóknir sýna að einar og sér verða slíkar fréttir til þess að almenningur tengir geðraskanir við ofbeldi , oftast óháð alvarleika ofbeldisins en þetta á líka við um afþreyingarmiðla sem ýkja ofbeldið og hlutfall geðraskana og ofbeldis .
Sú staðreynd ætti að verða til þess að meta hvort ástæða sé til þess að birta slíkar fréttir , sé atburðurinn ekki þeim mun fréttnæmari , því afleiðingar geta haft margföldunaráhrif á fordóma og félagslega skömm gagnvart einum þjóðfélagshóp , þar sem langflestir eru saklausir , umfram aðrar fréttir .
Þetta þarf að meta og hafa þá siðareglur blaðamanna til hliðsjónar .
Spurningin þegar kemur að fréttamati snýst þá um tvennt , annars vegar hvort að birta ætti frétt þar sem þessi tengsl koma fram og hins vegar ef frétt er birt hvort að geta eigi geðröskunarinnar í fyrirsögn .
Morgunblaðið steig yfirleitt varlega til jarðar þegar það sagði fréttir af þessum málum sem eðli síns vegna eru sérstök .
Það ýkti ekki hættuna og fyrirsagnir voru lýsandi .
Stundum kom fram í þeim fréttum og / eða fyrirsögn að manneskja með geðröskun framdi glæpinn og stundum ekki .
Það sama átti við þegar umfjöllun Morgunblaðsins var mátuð við staðalímyndina af hinum hættulega .
Staðalímyndir almennt voru ekki áberandi í Morgunblaðinu á rannsóknartímabilinu .
Umfjöllun fjölmiðla hefur áhrif á viðhorf til geðraskana Styrmir Gunnarsson var ritstjóri Morgunblaðsins frá árinu 1972-2008 .
Hann segir áhugamál og lífreynslu ritstjóra og annarra starfsmanna vissulega móta fjölmiðla og efni þeirra og Morgunblaðið hafi ekki verið nein undantekning .
Styrmir hefur í meira en hálfa öld haft náin kynni af fólki með geðraskanir og segir að áhugi sinn á geðheilbrigðismálum hafi vaknað vegna þeirra kynna .
Styrmir segir að Morgunblaðið hafi á undanförnum áratugum orðið vettvangur umræðna um geðheilbrigðismál , blaðið hafi ýtt undir slíkar umræður og leitast við að styðja málstað þeirra , sem átt hafa við slíka sjúkdóma að stríða .
Hann segir að fyrsta alvarlega viðleitni blaðsins í þeim efnum hafi sennilega verið um miðjan áttunda áratuginn og þá að áeggjan Tómasar Helgasonar , prófessors og yfirlæknis á Kleppi .
" Þá reyndum við að knýja á um að geðdeildin , sem verið var að reisa á Landspítalalóðinni og átti að taka við af Kleppi fengi meira fé á fjárlögum til þess að hægt væri að halda áfram byggingu hans .
Hóf Morgunblaðið þá mikla herferð , sem var fólgin í röð viðtala þar sem hjúkrunarfræðingar og læknar lýstu ástandinu á Kleppsspítalanum .
" Í ritgerð Unnar H. Jóhannsdóttur er framhaldinu lýst .
Ritstjórinn fyrrverandi er sammála erlendum fræðimönnum að umfjöllun í fjölmiðlum um geðraskanir og geðheilbrigði hafi áhrif á viðhorf fólks til geðraskana og fólks með geðraskanir .
" Það er engin spurning að umfjöllunin hefur áhrif , en hún getur bæði haft jákvæð áhrif og neikvæð áhrif og þess vegna er svo mikilvægt hvernig hún er framsett .
Almennt talað þá tel ég og það er reynsla mín að áhrif fjölmiðla séu mismikil í ólíkum málum .
Ég fann alltaf að þegar málefni geðsjúkra voru annars vegar , þá var umfjöllun Morgunblaðsins undantekningarlaust tekið með jákvæðum hætti .
Ég held því að það sé ekki spurning að fjölmiðlar og umfjöllun þeirra um þessi málefni hafi áhrif og þá er ég að tala um fjölmiðla í breiðum skilningi .
" Sögurnar fjórar Kona að nafni Elsbeth Morrison hefur sagt að birtingarmyndum af fólki með fötlun megi skipta upp í fjórar gerðir frásagna .
Sú fyrsta snýst um að sigrast á harmleiknum , önnur er af læknisfræðilegum framförum sem gagnast fötluðu fólki , þriðja sagan fjallar um skort á peningum og sú fjórða um réttindamálin .
Þegar fréttir og greinar Morgunblaðsins rannsóknar árin fjögur eru mátaðar virðist umfjöllun almennt ekki falla undir þessar sögur .
Umræðan er í rauninni þverfagleg en þó má helst , af þessum fjórum , finna áherslur á réttindi fólks með geðraskanir .
