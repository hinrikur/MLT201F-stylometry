Skemmtilega lýsingu fann greinarhöfundur á netinu þar sem bakpokaferðalöngum er lýst líkt og einhvers konar þjóðflokki .
Segir í textanum að bakpokaferðalög séu eins konar jaðarmenning lífsglaðra ungmenna sem vilji skoða heiminn á sem ódýrastan máta .
Þau séu kölluð bakpokaferðalangar þar sem stóran bakpoka sé að finna á bakinu á þeim , frekar en þau dragi á eftir sér ferðatösku .
Þeir leiti gjarnan í að tjalda og klífa fjöll á ferðum sínum og sækist eftir ódýrum leiðum til að ferðast eins og að leigja nokkur saman bíl .
Loks segir að gjarnan megi finna bakpokaferðlanga á fallegum stöðum þar sem ódýrt sé að lifa , t.d. í Taílandi og á Indlandi .
Hljómar jú dálítið eins og gamaldags lýsing á þjóðflokki þó að nokkuð sé til í þessari lýsingu innan um alhæfingar .
