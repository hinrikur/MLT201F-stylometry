Fyrir þá sem ekki vita meira en allt um Eurovision-keppnina eru hér nokkrar skemmtilegar staðreyndir .
• Eurovision-keppnin var fyrst haldin í Lugano í Sviss hinn 24. maí árið 1956 .
• Áætlað er að um 100 milljónir manna um allan heim horfi á keppnina á hverju ári .
• Norðmenn tóku fyrst þátt í keppninni árið 1960 og hafa aðeins tvisvar ekki verið með , árin 1970 og 2002 .
Þeir eiga þó þann vafasama heiður að hafa oftast hlotið núll stig fyrir lög sín .
• Írlandi hefur vegnað mjög vel í Eurovision í gegnum árin .
Írar hafa unnið keppnina sjö sinnum .
Á eftir þeim hafa oftast unnið England , Frakkland og Lúxemborg .
• Portúgal hefur ekki gengið alveg jafnvel .
Portúgalar hafa verið með 43 sinnum síðan árið 1964 en aldrei unnið .
Þeim hefur hins vegar tekist að verða í neðsta sæti þrisvar sinnum .
• Jóhönnu Guðrúnu vegnaði afar vel í Eurovision-keppninni árið 2009 með laginu Is it true ? Það mátti nærri finna landið nötra , svo spennt var þjóðin .
Enda hafði okkur ekki gengið svona vel síðan Selma Björnsdóttur söng All out of luck árið 1999 og lenti þá í öðru sæti rétt eins og Jóhanna .
Í bæði skiptin höfðu nágrannaþjóðirnar af okkur hnossið .
Fyrst Svíþjóð og síðan Noregur .
