Herta Müller hefur verið umsetin frá því að hún fékk nóbelsverðlaunin í bókmenntum árið 2009 og svarar erindum um að koma fram sjaldnast játandi .
Hún er þó á leið til Íslands í haust og verður gestur bókmenntahátíðar , sem fram fer í Reykjavík 7. til 11. september .
Ástæðan er sú að henni var boðið að koma hingað áður en hún fékk nóbelsverðlaunin og vildi hún standa við vilyrðið , sem hún þá hafði gefið um að koma .
Í haust kemur einnig út þýðing á nýjustu skáldsögu Müller , Atemschaukel .
Bjarni Jónsson er að þýða bókina og segir að hún sé skrifuð í þeim sérstæða stíl , sem einkenni aðrar sögur hennar .
" Ekki er beint hægt að segja að stíllinn sé flæðandi og lesandi , sem er að kynnast henni í fyrsta sinn , mun rekast á hvað formhugsun hennar byggist mikið á myndmáli , sem við myndum tengja við absúrdisma frekar en natúralisma .
" Bjarni segir að mikið búi undir orðum Müller .
" Hún býr til orð og heiti bókarinnar , Atemschaukel , er dæmi um það , " segir hann .
Atem þýðir andardráttur og Schaukel róla .
Bjarni segir að kannski megi segja andsláttur á íslensku .
" Hún skeytir saman orðum þegar hún lýsir andardrætti manneskju sem býr við hungursneyð og það koma sveiflur í andardráttinn .
" Bókin er byggð á dagbókum og æviminningum ljóðskáldsins Oskars Pastiors , sem lést árið 2007 .
" Guðbergur hefur þýtt og birt ljóð eftir hann , " segir Bjarni .
" Herta Müller vinnur að sumu leyti í hans anda í bókinni .
Áhrifin af bókinni verða aldrei skilin alveg frá þessu skáldi , þótt Herta skrifi hana alls ekki sem ævisögu hans .
Sagan tengist fimm ára dvöl í gúlagi í Sovétríkjunum þangað sem Rúmeníu-Þjóðverjar voru sendir unnvörpum , bæði karlar og konur í lok seinni heimsstyrjaldar .
Frásögnin er fyrst og fremst lýsing á skorti , hún lýsir hungri og í raun lífi fólks , sem ekkert á og sér ekki fram á að eiga neina framtíð .
" Mögnuð lýsing á skorti og drifkraftinum í skortinum Bjarni lýsir því hvernig fangarnir í gúlaginu eru í nauðungarvinnu fyrir Rússa og rússnesk fyrirtæki .
" Fangabúðirnar eru eins og nýlenda sem hefur verið flutt frá Transylvaníu eða Siebenburgen yfir á gresjurnar , " segir Bjarni .
" Í öllum þessum lýsingum , sem tengjast mjög sterkt árunum eftir seinni heimsstyrjöldina , tekst henni líka að búa til mynd af okkar eigin nútímasamfélagi , vegna þess að fólkið í vinnubúðunum gengur í gegnum sömu hluti og við gerum í dag þótt með allt öðrum hætti sé og alls ekki hægt að tala um skort .
Hún lýsir vöruskiptunum og versluninni innan fangabúðanna og um leið brennandi kapítalískri hugsun nútímans þar sem fólk er sífellt að reyna að ná sér í betri bita en endar með minna í höndunum en það lagði upp með .
Hún reynir að setja okkur í spor þessa fólks með því að minna á að hvunndagurinn er alltaf eins , einkennist af miklum skorti hjá manneskjunni .
" Bókin er byggð upp á mörgum , litlum köflum , sem að sögn Bjarna virðast í fyrstu ekki hanga mikið saman eða mynda krónólógíska frásögn , en geri það engu að síður : " Þetta eru margar smærri og stærri myndir úr þessu lífi á rússnesku gresjunum og mögnuð lýsing á skorti og drifkraftinum í skortinum .
" Bjarni segist ekki hafa átt samskipti við Müller vegna þýðingarinnar , en hann hafi átt gagnleg samskipti við aðra þýðendur , sem hafi þýtt bókina yfir á önnur mál .
Þeir hafi sent henni spurningar , en hún verið misjafnlega til í að svara .
Eftir að Atemschaukel kom út komu í ljós gögn um að Pastior hefði árum saman veitt rúmensku öryggislögreglunni , Securitate , upplýsingar um fólk sem hann umgekkst , sagt til vina og vandamanna .
Í september í fyrra komu fyrstu upplýsingarnar fram og sagði Müller þá að hún þyrfti ekki að snúa baki við Pastior : " Mér þykir jafn vænt um hann og áður .
" Í nóvember sagði svo rúmensk-þýski útgáfustjórinn Dieter Schelsak að hann hefði í skrá Securitate um sig fundið skýrslur sem merktar voru dulnefni Pastiors .
Þá voru viðbrögð Müller á annan veg og hún sagði að hefði hún vitað af þessum ásökunum hefði hún skrifað Atemschaukel með öðrum hætti .
Hún væri bæði reið og bitur .
" Oskar Pastior er til í tveimur útgáfum .
Nú fyrst er ég að kynnast þeirri síðari og það fyllir mig beiskju .
" Andóf í einræðisríki Ceausescus Müller fæddist 17. ágúst 1953 í Nitchidorf í Siebenburgen eða Transylvaníu í Rúmeníu , sem þá var undir járnhæl Nicolaes Ceausescus .
Bækur hennar bera vitni ofbeldi og ógn alræðisstjórnar hans og hún notar iðulega sjónarhól þýska minnihlutans í Rúmeníu .
Faðir hennar var í SS-sveitum þýska hersins og móðir hennar var sautján ára hneppt í sovéskar þrælkunarbúðir og var þar í fimm ár .
Saga móður hennar mun hafa haft áhrif á Atemschaukel .
Móðurmál Müller er þýska og hún lærði ekki rúmensku fyrr en í skóla .
Hún nam þýsk fræði og rúmenskar bókmenntir við háskólann í Timisoara í Rúmeníu .
1976 hóf hún störf sem þýðandi í verksmiðju , en var rekin árið 1979 fyrir að neita að starfa með Securitate .
Müller var í hópi andófsmanna í Rúmeníu og sætti ofsóknum og ritskoðun fyrir að mótmæla stjórnarfari Ceausescus .
Árið 1987 fékk hún að fara úr landi ásamt manni sínum og flutti til Vestur-Berlínar .
Ein bók Müller hefur komið út á íslensku , Der Fuchs war damals schon der Jäger , sem nefnist í þýðingu Franz Gíslasonar Ennislokkur einvaldsins .
Hún kom út 1992 , gerist á síðustu dögum stjórnar Ceausescus þar sem eymdin ríkir , þjóðfélagið er í molum og það eina , sem eftir er af hugsjónum og fyrirheitum samfélagsins eru skilti með gömlum slagorðum .
Þekki maður einn ofsóttan einstakling ...
Það kemur kannski ekki á óvart að Müller notar rödd sína í þágu þeirra sem komast í kast við ráðamenn í einræðisríkjum .
Á fundi samtakanna Human Rights Watch í Berlín fyrr í þessum mánuði minnti hún á mikilvægi mannréttindasamtaka .
" Þekki maður aðeins einn ofsóttan einstakling persónulega verða ofsóknir í fjarlægu landi persónulegar , " sagði hún .
" Þið , mannréttindasamtökin , gerið okkur , hin ofsóttu , að þekktu fólki .
" Á fundinum gagnrýndi hún einnig handtöku kínverska listamannsins Ais Weiweis : " Ai Weiwei er ekki fyrsta dæmið um mannrán á ríkisvegum í Kína .
" Í október 2009 var tilkynnt að Müller hlyti bókmenntaverðlaun Nóbels það ár .
Í rökstuðningi nóbelsnefndarinnar sagði að hún fengi verðlaunin af því að í verkum sínum hefði hún " dregið upp mynd af landslagi hinna landlausu með einbeitni ljóðsins og hreinskilni hins lausa máls " .
Ertu með vasaklút ? Müller sagði þegar tilkynnt var um verðlaunin að þau þrjátíu ár , sem hún bjó í einræðisríki , hefðu verið erfið og talaði um vinina sem lifðu ekki af .
Hverjum morgni hefði fylgt óttinn um að vera ekki á lífi um kvöldið .
Þremur dögum áður en hún tók við nóbelsverðlaununum minnti hún á afleiðingar kúgunar , niðurlægingar og einangrunar manneskjunnar í einræðisríkjum í hefðbundnum fyrirlestri í Stokkhólmi með yfirskriftinni Allir þekkja eitthvað til vítahringsins .
Þar rifjaði hún upp að móðir hennar hefði alltaf spurt sig áður en hún fór í skólann : Ertu með vasaklút ? Vasaklúturinn var bæði huggun og haldreipi þegar hún streittist gegn tilraunum Securitate til að ná til sín .
" Ég vildi að ég gæti sagt setningu í þágu allra þeirra sem alla daga fram á þennan dag eru sviptir virðingu sinni í einræðisríkjum – jafnvel setningu með orðinu vasaklútur .
" Fyrirlestrinum lauk hún á orðunum : " Getur verið að spurningin um vasaklútinn hafi aldrei snúist um vasaklútinn heldur hina nístandi einsemd manneskjunnar ? " 