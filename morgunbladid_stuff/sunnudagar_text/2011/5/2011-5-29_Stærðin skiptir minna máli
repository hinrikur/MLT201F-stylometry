Undanfarin ár hafa myndavélaframleiðendur helst keppt í myndflögustærð , en smám saman hefur meiri skynsemi komist í umræðuna , meira er lagt í hugbúnað og linsur og svo bæta menn við nýjungum eins og GPS-tækni .
Vélin fer ekki ýkja vel í vasa , hálfgerður hlunkur , enda er hún ekki eiginleg vasavél , frekar vél sem maður er með í bakpokanum eða hliðartösku eða hangandi um hálsinn .
Gleymum því ekki menn þurftu að koma fyrir 28 mm linsu með víðu sjónarhorni og eins að húsið á henni virðist mjög traust .
Hægt að fá vélina bleika , bláa og svarta .
Skjárinn á bakinu er 3 " , bjartur og skýr , en ekki snertiskjár Margir einblína á myndflögustærðina ( myndflagan er 12,1 milljón díla ) , en það er annað sem skiptir meira máli , til að mynda linsan .
Linsan í vélinni er þrælfín með 14x aðdrætti í linsunni ( ekki stafrænum aðdrætti , enda er það bara plat ) .
Þegar við bætist að ljósnæmi vélarinnar er mjög gott er hún gríðarlega fjölhæf ferða- og heimavél .
Stafrænar myndavélar eru líka stafrænar vídeóvélar og orðnar býsna góðar sem slíkar .
Þessi tekur vídeó með upplausninni 1920x1080 , þó ekki nema 24 ramma á sekúndu , með stereó hljóm .
Ljósnæmi vélarinar er gott og hefur verið aukið með endurbótum á hugbúnaði .
Stöðugleikabúnaður auðveldar til muna að taka myndir í lítilli birtu .
GPS-tæknin gerir kleift að skrá hvenær hver mynd er tekin , en það er líka hægt að nota hana til að skrá ferðalag og síðan flétta saman við Google Earth , en það eyddi hratt útaf rafhlöðunni .
Sum vefsetur , til að mynda Flickr , bjóða líka upp á að lesa upplýsingar úr myndinni og flokka sjálfkrafa .
Forvitnilegur blendingur Einu sinni voru allir farsímar á Íslandi frá Nokia .
Kannski eru þetta smá ýkjur , en Nokia var í það minnsta ráðandi á íslenskum markaði og alltaf með flottustu símana .
Síðan missti fyrirtækið af lestinni , þó enn séu margir að nota Nokia síma .
Þeir eru líka fínir sem símar eins og sannast á Nokia X3-02 , sem er forvitnilegur blendingur af hefðbundnum takkasíma og síma með snertiskjá .
Nokia X3-02 fer vel í hendi , hann er þunnur og nettur en skjárinn þó nokkuð stór .
Skipan takka er aðeins öðruvísi en á flestum Nokia-símum , en maður venst því strax .
Skjárinn er snertiskjár og nýtist vel sem slíkur , en óneitanlega er stýrikerfið komið ansi vel til ára sinna og stenst snjallsímastýrikerfum ekki snúning Það er kostur við símann að hann er með innbyggt þráðlaust net , en flestir aðrir tengimöguleikar eru líka til staðar .
Rafhlöðuending er framúrskarandi eins og vant er í Nokia-símum , en myndavélin er ekki góð .
Fínn sími á fínu verði .
