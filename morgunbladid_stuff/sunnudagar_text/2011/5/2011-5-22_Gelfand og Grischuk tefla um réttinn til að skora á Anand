Fyrir meira en 60 árum fór fram fyrsta áskorendakeppnin í skák .
Æ síðan hefur þessi keppni átt óskipta athygli skákheimsins hvort sem hún fór fram með mótafyrirkomulagi sem haldið var allt til ársins 1962 er því lauk á eyjunni Curacao í Karabíska hafinu .
Þá var tekið upp einvígisfyrirkomulag og þar sýndi Boris Spasskí ótrúlega yfirburði árin 1965 og 1968 .
Hápunkti var náð árið 1971 þegar Bobby Fischer vann Larsen og Taimanov 6:0 og síðar Tigran Petrosjan með miklum yfirburðum .
Karpov og Kasparov sýndu frábæra taflmennsku þegar þeirra tími kom árin 1974 og 1983 .
Þegar heimsmeistararnir voru skyndilega orðnir tveir árið 1993 gengisféll keppnin og hefur ekki náð sömu hæðum og áður .
Það kom því ekki á óvart þegar " norska undrið " Magnús Carlsen lýsti sig ófúsan til að tefla um réttinn til að skora á Anand .
Hann þekkir þá tilfinningu vel sem stundum sækir að skákmönnum sem komnir eru til Rússlands yfir langan veg að þar séu þeir ekki á heimavelli .
Áskorendakeppnin í Kazan í Rússlandi hefur verið sett í einn pakka og tekur vart meira en mánuð í flutningi .
Sigurstranglegustu keppendurnir , Kramnik , Topalov og Aronjan eru fallnir úr leik og úrslit mikilvægustu einvígjanna hafa ráðist í hraðskákum .
Í annarri umferð lauk öllum átta kappskákunum með jafntefli og þegar enn var jafntefli eftir fjórar at-skákir tóku við tvær hraðskákir .
Þar reyndist Boris Gelfand sterkari en Gata Kamsky og Grischuk vann Kramnik einnig í hraðskákunum .
Gelfand og Grischuk hófu sex skáka lokaeinvígi sl. fimmtudag og lauk fyrstu skákinni með jafntefli .
Hvorugur þeirra virðist eiga mikla möguleika í einvígi við Anand .
En fyrirkomulag keppninnar virðist henta þeim báðum vel en gerir það jafnframt að verkum að spennandi einvígi um heimsmeistaratitilinn árið 2012 er tæplega í vændum .
Gelfand hefur í níu tilraunum unnið eina kappskák í Kazan .
Hún kemur hér : 3. einvígisskák : Shakriyar Mamedyarov – Boris Gelfand Sikileyjarvörn 1. e4 c5 2 .
Rf3 d6 3. d4 cxd4 4 .
Rxd4 Rf6 5 .
Rc3 a6 6 .
Bc4 e6 7 .
Bb3 b5 8 .
O-O Be7 9 .
Df3 Dc7 10 .
Dg3 O-O 11 .
Bh6 Re8 12 .
Had1 Bd7 13. f4 Rc6 14. f5 ! ? Athugun á stöðunni leiðir í ljós að Gelfand hefur fengið þetta upp áður .
Andrei Sokolov lék 14 .
Rxc6 gegn honum fyrir meira en 20 árum 1988 og vann sannfærandi .
Munurinn liggur í því að möguleikar á leppun opnast nú eftir skálínunni a7-g1 .
14 .
...
Rxd4 15 .
Hxd4 Kh8 16 .
Be3 ? Missir af upplögðu tækifæri : 16. f6 ! var best og eftir 16 .
....
Bxf6 17 .
Hxf6 gxh6 18 .
Hxh6 Hg8 19 .
Dh4 Hg7 20 .
Re2 á hvítur góða möguleika .
16 .
...
Rf6 17 .
Dh3 d5 ! 18. e5 ! ? Hrærir upp í stöðunni .
Eftir 18. fxe6 fxe6 ! er svarta staðan einnig betri .
18 .
...
Dxe5 19 .
Hh4 Hfc8 20 .
Kh1 Hxc3 ! Sjálfsögð skiptamunsfórn sem byggir m.a. á því hversu klunnalega biskupinn stendur á b3 .
21. bxc3 Dxc3 22 .
Hd4 a5 23 .
Hd3 Dc6 24. c3 a4 25 .
Bc2 e5 26 .
Bg5 b4 27 .
Dh4 bxc3 28 .
Hh3 Kg8 ! 29 .
He1 Hvítur kemst ekkert áfram eftir 29 .
Bxf6 Bxf6 30 .
Dxh7 + Kf8 o.s.frv. 29 .
...
e4 30. g4 Kf8 31 .
Be3 Dc4 32. g5 32 .
...
Bxf5 ! 33. gxf6 Bxf6 Þó hvítur sé hrók undir ræður hann ekki við peðaflaum svarts .
34 .
Dh5 Bg6 35 .
Dg4 Dxa2 36 .
Bb1 Dc4 37 .
Dg2 a3 38 .
Ba2 Dc6 39 .
Hg3 Hb8 – og hvítur féll á tíma en staðan er töpuð .
Helgi Ólafsson helol@simnet.is 