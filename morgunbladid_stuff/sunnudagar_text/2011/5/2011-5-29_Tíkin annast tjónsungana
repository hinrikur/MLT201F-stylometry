Sá fágæti atburður átti sér stað í dýragarði í Peking á dögunum að ljón og tígrisdýr eignuðust saman afkvæmi , samtals fjögur kríli .
Móðirin , sem er tígrisdýr , sinnti þeim af alúð fyrstu fjóra sólarhringana en stóð að svo búnu upp og hefur ekki fengist til að sinna skyldum sínum aftur .
Fljótlega dró af ungunum og týndu tveir þeirra lífi .
Hinir tveir tórðu og til þess að freista þess að koma þeim á legg leitaði dýragarðurinn á náðir tíkur einnar sem nýlega eignaðist hvolpa og er því mjólkandi .
Tíkin tók beiðninni vel og dafna ungarnir nú vel í hennar umsjá .
Spurningin er bara hvað beri að kalla þá : Lígrisdýr eða tjón ? 