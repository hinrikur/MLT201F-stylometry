Pippa Middleton er yngri systir Kate Middleton , sem nú gengur undir nafninu Katrín , hertogaynja af Cambridge .
Hún er fædd árið 1983 og er aðeins einu og hálfu ári yngri en Kate .
Aldursmunurinn er lítill og þær eru líkar , svo líkar að þær gætu verið tvíburar .
Þótt augu heimsbyggðarinnar hafi verið á brúðinni í beinni útsendingu konunglega brúðkaupsins var athyglin líka á Pippu en hún var brúðarmær og klæddist aðsniðnum kjól , sem virðist hafa náð athygli karlpeningsins .
Yfir 217.000 manns eru í Facebook-hópi sem lofar afturendann á stúlkunni , Pippa Middleton Ass Appreciation Society , og í breskum blöðum hefur hún verið kölluð " Her Royal Hotness " , sem vísar enn og aftur í útlit hennar .
Þetta er kannski ekki athyglin sem Pippa var að leita eftir en það er spurning hvort hún nýti sér tíma sinn í sviðsljósinu sér til framdráttar .
Pippa heitir réttu nafni Philippa Charlotte og hlaut fyrirtaks menntun líkt og systir hennar og hefur lengi umgengist ríka og fína fólkið .
Þegar hún stundaði nám í enskum bókmenntum við Edinborgar-háskóla deildi hún húsi með Lord Edward Innes-Ker , syni hertogans af Roxburghe og með Percy jarli , erfingja hertogans af Norðimbralandi .
Eftir útskrift fór Pippa að vinna hjá Table Talk , viðburðafyrirtæki í London .
Ákveðin og leggur hart að sér Pippa leggur hart að sér í starfi og er ákveðin og skipulögð eins og hinir í Middleton-fjölskyldunni .
" Hún leggur hart að sér og er ekta London-framapía .
Hún vinnur í almannatengslum hjá Table Talk og er með afslappaða framkomu .
Ég held að gott vinnusiðferði sé mikilvægt hjá Middleton-fjölskyldunni .
Hún er afskaplega metnaðargjörn , " sagði vinur hennar í samtali við breska dagblaðið Telegraph , en mörg þekkt fyrirtæki og stofnanir skipta við Table Talk .
Pippa hjálpar líka foreldrum sínum að reka fjölskyldufyrirtækið Party Pieces , sem gerði Middleton-hjónin að milljónamæringum .
Hún skrifar ennfremur á netið í The Party Times , fréttabréf fyrirtækisins .
Hún býr í Chelsea ásamt bróður sínum James í íbúð sem kostar um 130 milljónir króna en foreldrar þeirra keyptu íbúðina .
Fjölmiðlar í Bretlandi hafa greint frá því að Pippa hafi haldið sig frá sviðsljósinu hingað til , að ósk eldri systur sinnar .
Hún hefur stundum verið búin að bóka sig í viðtöl , sem hún hefur aflýst á síðustu stundu , að því er sagt er að ósk Kate .
Eftir brúðkaupið hefur þetta breyst .
Pippa er í sérstakri stöðu , hún er systir prinsessu og nýtur glamúrsins sem hlýst af konunglegu tengslunum , án þess að vera bundin af hömlunum .
" Pippa er heppnust af öllum .
Hún fær athyglina frá karlmönnum , fatahönnuðum og frúm en hefur engar skyldur .
Hún er prinsessa án leiðinlegu hlutanna sem fylgja , " sagði rithöfundurinn Plum Sykes .
Krikketkærasti og fjármálafýr Þó það hafi ekki farið mikið fyrir því á Pippa kærasta , fyrrum krikketleikarann Alex Loudon , sem hefur nú snúið sér að viðskiptum , vinnur í fjármálahverfinu og er að ljúka MBA-gráðu frá London Business School .
Þau hafa verið saman í um ár .
Það á hins vegar eftir að koma í ljós hvort Pippa sé viss um að hann sé hennar eigin prins eða hvort frægðin og ný tækifæri leiði hana á aðra braut .
