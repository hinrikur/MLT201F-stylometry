Þegar ég spurði einhleypa vinkonu mína um daginn hvernig ástarlífið hjá henni væri , svaraði hún því til að þar væri fátt um fína drætti en dótakassinn hennar kæmi að þeim mun meiri notum .
Eins og allar almennilegar konur hefur hún komið sér upp slatta af tækjum og tólum til að leika sér með þegar lifandi limir eru ekki við höndina .
Eitthvað óttaðist hún að þeir vinsælustu og mest notuðu færu að bræða úr sér ef hún næði ekki að draga sprellandi karl í bólið til sín fljótlega .
Það er synd að karlar þessa lands skuli láta yxna konur fram hjá sér fara og gervilimirnir einir fá að drekkja sér í keldum þeirra .
Annars eru kynlífsleikföng kvenna skemmtilega fjölbreytt og heita líka gleðjandi nöfnum ; kanínur , egg , fiðrildi og höfrungar svo fátt eitt sé nefnt .
Að ógleymdum óteljandi útgáfum titrara , í öllum mögulegum stærðum , gerðum , lögun og litum .
Allt gleður þetta augað ekki síður en hungraðan kroppinn , en aldrei nær þó batterísgraður titrari að komast með tærnar þar sem heitur og lifandi limur hefur hælana .
Hversu ágætir sem þeir eru víbratorarnir þá skortir þá sárlega að vera áfastir líkama sem í rennur blóð og á hvílir höfuð með heila , augu , munn og tungu .
Vissulega er hægt að kaupa karlkyns dúkkur og meðfylgjandi lim , en það er eitthvað tragíkómískt við tilhugsunina um að liggja með slíkum manni , hvað þá spjalla kannski við hann .
Enn aumkunarverðara er að sjá fyrir sér karl riðlast á uppblásinni kind .
Ég vil helst ekki trúa að menn kaupi sér slíkt hjálpartæki nema í gríntilgangi einum .
Getur nokkur átt mök við gúmmídúkku eða loftfyllta kind án þess að hlæja ? En það er líka fullgild ástæða til að prófa slíkar græjur , að skemmta sér konunglega .
Gerum ekki lítið úr því .
Og svo eru það blessaðar múffurnar , þessar sem menn geta gripið til þegar losunarþörfin herjar á þá .
Af hverju þurfa hjálpartæki karlanna að heita svona vandræðalegum nöfnum ? Flestum detta í hug pípulagnir eða kökur þegar orðið múffa ber á góma .
Það er ekkert sérlega kynþokkafullt .
Og þó .
Kannski finnst einhverjum æsandi að troða lók sínum í berjaköku .
Og þegar boðið er upp á girnilegar múffur í veislum má hafa af því ágæta skemmtun að hugsa sér að gestirnir séu að graðga í sig gervipíkur .
Bökum kóralbleikar múffur næst þegar blásið er til teitis .
