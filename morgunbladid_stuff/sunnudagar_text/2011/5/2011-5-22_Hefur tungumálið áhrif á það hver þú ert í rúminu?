Gæti það að tala erlent tungumál í svefnherberginu haft áhrif á það hvernig þú nálgast kynlíf með makanum ? Nýleg rannsókn sem gerð var við The Hong Kong Polytechnic University svarar þessari spurningu ekki beint en varpar ljósi á það hvernig tungumál hafa áhrif á félagslegt samhengi .
Rannsakendurnir komust að því að kínverskir nemendur sem voru altalandi á ensku , sýndu persónueinkenni sem eru talin dæmigerðari fyrir enska málnotendur heldur en kantónska , þegar þeir tjáðu sig á ensku .
Í athugasemdum bæði nemendanna sjálfra og athugunum atferlisfræðinga , kom fram að þeir urðu opnari , ákveðnari og frekar tilbúnir til að prófa eitthvað nýtt þegar þeir tjáðu sig á sínu öðru tungumáli ( þ.e. ensku ) .
Þessi tengsl milli tungumáls og hegðunar urðu enn meira áberandi þegar þátttakendurnir töluðu ensku við evrópskan einstakling en kínverskan , " ensku " persónueinkennin urðu mun meiri í fyrrnefnda tilfellinu .
Niðurstöður rannsóknanna , sem birtust í Personality and Social Psychology Bulletin , virðast þannig benda til þess að bein tengsl séu á milli tungumáls og persónueinkenna .
Þrátt fyrir að í rannsókninni hafi kynhegðun ekki verið athuguð sérstaklega er eðlilegt að þeir sem áhuga hafa á málefninu velti því fyrir sér hvort tungumál hafi einnig áhrif á persónueinkenni okkar í svefnherberginu .
Þar sem einstaklingar fara að sýna persónueinkenni sem talin eru dæmigerð fyrir menningu tungumáls þegar þeir tjá sig á viðkomandi tungumáli , þá gæti kynörvandi koddahjal á öðru máli haft áhrif á kynhegðunina .
Í þeim tilfellum þegar enska er annað tungumál einstaklings , væri hann þá líklegur til að verða öruggari og ákveðnari í erótískri viðleitni sinni .
Þessi tilhneiging til að ýkja menningarleg einkenni í gegnum tungumálið gæti þannig haft áhrif á kynferðislegt samband milli tveggja einstaklinga þegar þeir fara að sýna á sér nýjar hliðar .
Þar sem rannsóknir sýna að tungumál hefur áhrif á sjálfsmat , sjálfsímynd og hvernig við skiljum aðra , þá geta pör kannað þau erótísku landsvæði sem við finnum eingöngu með því að tjá okkur á erlendu máli .
Að verða fjöltyngdur gæti þannig orðið erótískt markmið sem aftur gæti orðið til þess að til yrði fjöldi mismunandi persónuleika undir sænginni .
Rekkjubrögðin verða spennandi á ný og ganga í endurnýjun lífdaga á sænsku , þýsku , spænsku , ítölsku .
