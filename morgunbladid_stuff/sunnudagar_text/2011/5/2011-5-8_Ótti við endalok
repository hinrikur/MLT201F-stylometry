Hugmyndir um heimsendi virðast alltaf eiga sér einhvern hljómgrunn .
Fyrir þúsaldamótin ágerðust raddir um að nú væri komið að endalokunum .
Í Seoul , höfuðborg Suður-Kóreu , lýstu menn upp næturhimininn með krossum í aðdraganda þúsaldamótanna , ekki til að tilbiðja Jesú frá Nasaret , heldur til að Kristur hefði lendingarljós þegar hann sneri aftur .
Þýski guðfræðingurinn Paul Tillich taldi að kvíði og óttinn við reiði guðs færi vaxandi í hnignandi samfélögum .
Hugmyndir um endalokin hafa ekkert með geðheilsu fólks að gera , segir Damian Thompson , sem árið 1996 gaf út bókina The End of Time .
Þar heldur hann því fram að trúin á endalokin hafi leikið mun stærra hlutverk en viðurkennt hafi verið í þróun vestrænnar menningar og heldur því fram að hún sé " einn hinna miklu drifkrafta sögunnar " .
