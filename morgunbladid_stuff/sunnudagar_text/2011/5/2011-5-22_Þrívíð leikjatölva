Um fátt er meira talað nú um stundir en þrívídd og þá aðallega þrívídd í sjónvarpi og bíóum .
Það hlýtur að koma að því að leikjatölvur stígi inn í þriðju víddina fljótlega eða hvað ? Svarið við því er að þegar er til á markaði leikjatölva með þrívíðum skjá , Nintendo 3DS , og hún þrælvirkar .
Það hljómar hálfótrúlega að hægt sé að koma þrívíðum skjá fyrir á leikjatölvu sem ætluð er fyrir lófa en það er einmitt það sem Nintendo-menn hafa gert og gert bráðvel .
Tölvan er reyndar aðeins þyngri en eldri gerðir af Nintendo DS og þykkari , en það munar ekki svo miklu og hún virkar traustari fyrir vikið .
Nýjung í tölvunni , og einstaklega vel heppnuð sem slík , er nýr stjórntakki sem kemur í stað fyrir gamla örvatakkann á vinstri hlið tölvunnar .
Krossinn er sem sé ekki lengur til staðar heldur hringlaga hnappur sem maður rennir til eftir því sem þarf .
Tekur smátíma að átta sig á því en eftir það er það bara snilld .
Skjárinn á tölvunni er frábær , 3,5 " með 800x240 díla upplausn sem er í meira lagi að maður heldur , en í þrívíddinni er raunupplausnin 400x240 .
Hægt er að velja um hvort maður vill þrívídd eða tvívídd , maður rennir til hnappi , og ég býst við að margir muni skrúfa niður í þrívíddinni á meðan þeir eru að venjast henni .
Þrívíddin skilar sér eðlilega ekki nema leikirnir séu þrívíddarleikir .
Hún kom mjög vel út í þeim leikjum sem ég prófaði , Super Street Fighter IV 3D og Pilotwings Resort 3D , þá sérstaklega í fyrrnefnda leiknum , en þar kemur nýi stýripinninn líka sterkur inn .
Sony A55T Framúrskarandi framsækin myndavél Svokallaðar SLR-myndavélar hafa nafn sitt af því að í þeim er spegill sem beinir því sem linsan nemur í sjónop vélarinnar .
Fyrir vikið Þegar ljósmyndarinn svo smellir er spegillinn felldur niður og því sést ekkert í rétt á meðan myndin er tekin .
Myndavélaframleiðendur hafa lengi velt fyrir sér lausn á þessu og í A-myndavélalínu Sony er notaður sérstakur spegill sem hleypir þorra ljóssins í gegnum sig .
Það gefur ýmsa möguleika , þar á meðal það að taka myndir hraðar en almennt í áþekkum vélum annarra framleiðenda , þ.e. vélum sem ætlaðar eru áhugamönnum og lengra komnum .
Þannig getur A55 tekið 10 ramma á sekúndu og A33 7 ramma .
Tækninni fylgja fleiri kostir , til að mynda hvað varðar vídeómyndatöku , en einnig eru vélar sem nýta hana minni um sig og léttari .
Ég spái því hér að ekki sé langt í að aðrir framleiðendur feti sömu braut , enda gefur þessi nýbreytni ýmsa möguleika sem sannast á þessari framúrskarandi myndavél .
