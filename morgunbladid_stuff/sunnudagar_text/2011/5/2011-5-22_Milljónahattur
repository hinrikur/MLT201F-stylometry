Hatturinn sem Beatrice prinsessa var með í konunglega brúðkaupinu í síðasta mánuði er til sölu á eBay og er hæsta boð sem stendur 3,8 milljónir króna .
Allur ágóði af sölunni rennur til góðgerðarfélaga , helmingur til UNICEF og hinn helmingurinn til Children in Chrisis .
" Ég er ótrúlega hissa yfir allri athyglinni sem hatturinn hefur fengið .
Ég vona að sá sem fær hattinn á uppboðinu eigi eftir að hafa jafn gaman af honum og ég , " sagði prinsessan en hatturinn er hannaður af Philip Treacy .
Uppboðinu lýkur í dag , sunnudag , og ekki ólíklegt að boðin hækki á lokasprettinum og ennþá meira safnist fyrir bágstödd börn .
