Þýski skemmtikrafturinn Stefan Raab er sagður með allra hressustu mönnum .
Því fá aðdáendur Söngvakeppni evrópskra sjónvarpsstöðva væntanlega að kynnast í kvöld en Raab er einn af kynnum keppninnar í ár sem fram fer í Düsseldorf í Þýskalandi .
Meðfylgjandi myndir voru teknar á æfingu í gær og af þeim að dæma er Raab einnig liðtækur gítarleikari .
Hann mun alltént troða upp með sigurvegara síðasta árs , þýsku stúlkunni Lenu , þegar hún flytur venju samkvæmt sigurlag liðins árs , Satellite .
Lena lætur ekki þar við sitja í kvöld en hún syngur einnig framlag Þjóðverja þetta árið , Taken By a Stranger .
Lena verður þar með þriðji sigurvegarinn í sögu keppninnar til að taka þátt fyrir hönd þjóðar sinnar ári eftir sigurinn .
Það hefur ekki farið framhjá nokkrum manni að framlag Íslands að þessu sinni er lagið Coming Home með Vinum Sjonna .
