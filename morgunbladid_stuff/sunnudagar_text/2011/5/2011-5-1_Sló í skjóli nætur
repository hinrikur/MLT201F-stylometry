Það þyrmdi yfir liðlega tvítugan mann , Nikolaus Trombley , nótt eina á dögunum í Connecticut í Bandaríkjunum .
Hann hafði setið að sumbli og sárþurfti að fá sér kríu .
Fyrir vikið braust kappinn inn í geymslu í skóla nokkrum til að leggja sig .
Þegar inn í geymsluna var komið birti hins vegar skyndilega yfir Trombley enda kom hann þar auga á forláta sláttuvél .
Í stað þess að halla sér flötum , stal hann sláttuvélinni og hélt sem leið lá heim til foreldra sinna og sló lóðina fyrir þá .
Að því búnu sneri hann til baka .
Af einhverjum ástæðum skildi hann sláttuvélina hins vegar eftir á miðri leið .
Til Trombleys sást á öryggismyndavélum og hefur hann verið kærður fyrir innbrot og þjófnað .
