Ég var stödd í St .
Pétursborg í Rússlandi í apríl og tók þá með mér bókina Glæpi eftir Ferdinand von Schirach sem Bjartur gaf út í fyrra .
Ferdinand er þýskur stjörnulögfræðingur á fimmtugsaldri og hefur sótt og varið mál fyrir þýskum dómstólum í 20 ár .
Í Glæpum segir hann sögur af ótrúlegum afbrotum , sérkennilegum refsingum og skrítnum örlögum fólks sem hann hefur kynnst í starfi sínu .
Sögurnar eru ótrúlegar en þær eru sannar .
Bókin hefur verið metsölubók í Þýskalandi síðan hún kom út 2009 og verður brátt kvikmynduð .
Mögnuð bók .
Hef nýlokið við bókina Í meðferð eftir Sebastian Fitzek sem segir frá 12 ára dóttur frægs geðlæknis , sem veikist af sjúkdómi , sem enginn læknir fær greint .
Dag einn hverfur barnið þegar feðginin eru saman á læknisstofu .
Hörkuspennandi bók sem kom líka út hjá Bjarti í fyrra .
Höfundurinn skaust upp á stjörnuhimin þýskra glæpahöfunda .
Hann er fæddur í Berlín 1971 , lærði lögfræði , en starfaði við útvarp og sjónvarp .
Þessi fyrsta glæpasaga hans fór öllum að óvörum á topp vinsældalistans .
Bókin sem er á náttborðinu mínu í dag er Vatnsfólkið eftir Gyrði Elíasson , sem Mál og mennig gaf út 1997 og var meðal annars tilnefnd til Íslensku bókmenntaverðlaunanna .
Dásamleg lýsing á fólki og dýrum .
