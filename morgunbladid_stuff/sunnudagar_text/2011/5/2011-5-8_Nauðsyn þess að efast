Hefur þú heyrt um athyglissýkisbrenglun ( ASB ) ? Hún leggst helst á fræðamenn og lýsir sér í því að þeir skálda hvers konar staðreyndir til að draga athygli að sjálfum sér sem sérfræðingum .
Sjúkdómurinn er einnig þekktur meðal pistlahöfunda og ritstjóra , sem gera allt til að fá fleiri vefflettingar eða koma á framfæri stefnumálum sínum .
Hljómar þetta út í hött ? Jú , þetta er líka algjört bull .
En því miður er það svo að margir leita sér fróðleiks á internetinu , alls óvitandi að það eru til sérfræðingar sem skálda upp sjúkdóma sem eru líklegir til að verða að grípandi fyrirsögnum .
Sá síðasti sem var staðinn að því að skálda upp slíkan sjúkdóm er kynlífssérfræðingurinn Ian Kerner , sem vakti gríðarlega reiði þegar hann uppgötvaði svokallaðan kynlífsathyglisbrest ( SADD ) .
Þessi " nýi athyglisbrestur " greinist sumsé hjá mönnum sem eru stórneytendur klámefnis á internetinu ; neyta þess í svo miklum mæli að það hættir að skipta þá máli hvort konan sem þeir eru með fær nóga athygli .
Vandamálið er þetta : þennan sjúkdóm eða ástand er hvergi að finna í DSM-IV , sem er handbók um greiningu og upplýsingar um geðsjúkdóma .
Kerner lítur svo á að þrátt fyrir að ekki liggi fyrir hvernig greina eigi sjúkdóminn , sé hann engu að síður til , þar sem hann hefur tekið eftir því að fjöldi þeirra sem eru haldnir honum hefur aukist .
Engar rannsóknir liggja fyrir sem sanna tilvist SADD en Kerner segir að hjá þessum mönnum hafi heilastarfsemin breyst á þann hátt að þeir þrá hina " klámdrifnu fullnægingu " ( tegund af fullnægingu sem er hvergi minnst á í vísindunum og Kerner virðist einnig hafa uppgötvað ) .
Þessi ósvífni við að skálda upp ný hugtök og heiti hefur orðið til þess að rangar upplýsingar hafa borist um jarðarkúluna þvera og endilanga , gegnum bloggið hans á CNN.com , vandamáladálkinn hans á Ask Men og aðrar vefsíður .
Sorglega afleiðingin er þessi : pör eru að greina sig með SADD .
Það er ekki nóg með það að Kerner geri lítið úr raunverulegum sjúkdómum eins og athyglisbrest ( ADD ) , heldur er hann einnig að hafa hugsanlega skaðvænleg áhrif á sambönd fólks .
Þar sem engin leið er til að greina sjúkdóminn og engin meðferð liggur fyrir , er veruleg hætta á því að SADD , sem er ekki til , valdi fólki ómældum erfiðleikum og hugarangri .
Það er ennfremur áhyggjuefni að Kerner hefur hvorki gráðu í geðheilbrigðisfræðum né er hann meðlimur bandaríska geðlæknafélagsins .
Hann er hvorki geðlæknir , geðhjúkrunarfræðingur , sálfræðingur , félagsráðgjafi né viðurkenndur meðferðaraðili .
Hann hefur doktorsgráðu frá háskóla sem er ekki lengur til .
En þrátt fyrir þetta , sé ekki betur að gáð , virðist hann vera sérfræðingur , þökk sé metsölubókum sem hann hefur skrifað , vefsíðu , sem hann heldur úti og er studd af raunverulegum læknum og doktorum , og starfi hans sem talsmanns sleipiefnis frá Johnson & Johnson .
Á yfirborðinu virðist hann vera einhver sem vert er að hlusta á og treysta , sem ætti að fá alla til að hugsa sig tvisvar um áður en þeir fara að ráðum einhvers sem í raun er snjall markaðsmaður frekar en nokkuð annað .
