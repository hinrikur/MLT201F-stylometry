Stundum detta inn á borð hjá manni tæki sem eru þvílík brakandi snilld að maður á ekki orð .
Stundum er það hugmyndin sjálf sem er svo snjöll , stundum útfærslan og stundum helst það í hendur .
Hvað Q2 netútvarpið varðar þá er það hugmyndin sem er ótrúlega snjöll , og útfærslan að miklu leyti , þó vissulega megi finna hnökra á tækinu þegar grannt er skoðað .
Stilling Útvarpsstöðvar á netinu skipta eflaust tugþúsundum , hefðbundnar stöðvar sem senda út á netinu líka og eins netútvarpsstöðvar .
Til að mynda er hægt að hlusta á fjórtán íslenskar stöðvar yfir netið og kannski fleiri .
Hægt að stilla inn fjórar stöðvar með því að tengja útvarpið með USB-snúru við tölvu .
Hækkað er í tækinu með því að halla því aftur en lækkað með því að halla því fram og slökkt með því að hvolfa því .
Stöðvar eru svo valdar með því að velta tækinu á hliðina sem tengd er þeirri stöð – einfaldara getur það varla verið .
Hleðsla Eins og getið er er tækið stillt með því að tengja það með USB-snúru við tölvu , en þannig er líka hægt að hlaða það þó spennubreytir fylgi og USB-snúra .
Á bakinu er líka heyrnartólatengi og rofi til að slökkva .
Tenging Stöðvarnar eru valdar þegar tækið er tengt tölvu , en í einföldum hugbúnaði sem fylgir ( og hægt er að sækja á netið ) birtist listi yfir stöðvar , þar á meðal íslenskar stöðvar .
Þar setur maður líka inn netlykilorð , ef tengjast á læstu neti , eða velur viðkomandi net ef það er opið .
Þetta er helsti gallinn á tækinu því það mun ekki tengjast neti nema búið sé að velja það í gegnum tölvu .
Þetta er til að halda græjunni sem einfaldastri , en fyrir vikið er ekki hægt að fara með hana til dæmis á kaffihús og tengjast í gegnum opið net .
Veltingur Eins og sjá má á myndinni er tækið sáraeinfalt ; ljós kviknar í horni á framhlið þegar það er að tengjast .
Stöðvar eru svo valdar með því að velta tækinu á hliðina sem tengd er viðkomandi stöð , I , II , III eða IIII. Það tekur yfirleitt smá tíma að skipta um útvarpsrás en mestan þó þegar tækið tengist netinu í fyrsta sinn .
Sjá : www.sjonaukar.is Carson zPix 200 Smásjánni kippt inn í nútímann , inn á tölvuna og inn á netið Sú var tíðin að smásjá var eitt það sem unglinga langaði helst í og mér eru minnisstæðar ótal stundir sem eytt var við rannsóknir á ótal smásjársýnum sem sum voru ekki kræsileg , svona eftir á að hyggja .
Síðan eru liðin mörg ár og ekki þekki ég hve mikinn áhuga ungmenni hafa á smásjám sem stendur .
Líklegt þykir mér þó að græja eins og zPix 200-smásjáin breyti því enda má segja að hún færi rannsóknirnar á nýtt stig .
Það sem er nýstárlegt við zPix 200-smásjána er að hún er tengd við tölvu með USB-snúru og myndirnar sem maður sér í henni birtast því á tölvuskjá þó einnig sé hægt að skoða þær í sjánni sjálfri .
Stækkun í smásjánni er 26x til 130x og þegar maður er kominn með rétta sjónarhornið er hægt að smella af og taka mynd eða myndskeið sem síðan má sýsla með , nota á vefsíðu eða senda hvert á land sem er .
Sáraeinfalt er að setja græjuna upp , en ég prófaði hana á Windows XP og Windows 7 , en það mun auðvelt að tengja hana við Makka .
Uppsetning tók ekki nema nokkrar mínútur og afraksturinn mjög góður .
Stórsniðug útfærsla á fimm hundruð ára gömlu fyrirbæri .
Sjá : www.sjonaukar.is 