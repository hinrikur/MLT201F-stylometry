Kjaraviðræður eru í eðli sínu ströggl og barátta gagnstæðra samningaaðila um hagsmuni og fjármuni .
Viðræður Alþýðusambands Íslands og Samtaka atvinnulífsins hafa staðið yfir síðustu mánuði og miðar hægt .
Um miðja viku var á fulltrúum samninganefnda að heyra að kominn væri tími til að brýna verkfallsvopnið og hefur verið látið að því liggja að komið gæti til vinnustöðvana um miðjan maí .
Orðræða í þessum dúr þarf ekki að koma á óvart ; þegar harðnar á dalnum hvessir jafnan í pólitíkinni og kjarabarátta verður harðvítugri .
Á fyrstu áratugum 20. aldarinnar , þegar verkalýðshreyfingin var að komast á legg jafnhliða þéttbýlismyndun í landinu , má segja að barist hafi verið fyrir því sem í dag eru almenn mannréttindi , svo sem hvíldartíma , tryggingarétti , veikindadögum , orlofi og slíku .
Þegar lengra leið fram á öldina fór baráttan meira að snúast um kaup og kjör .
Sú var t.d. raunin í allsherjarverkfalli árið 1951 .
Fjórum árum síðar kom til annars verkfalls , sem stóð í sex vikur og felldi ríkisstjórn Framsóknar- og Sjálfstæðisflokks .
Segja má að verkföll síðustu áratuga hafi fylgt flóði og fjöru í efnahagsmálum .
Ríkisstjórn Steingríms Hermannssonar bannaði verðtryggingu launa árið 1983 og náði með því að slökkva verðbólgubálið um stundarsakir .
Eldurinn gaus aftur upp árið eftir í kjölfar samninga við BRSB og langvinnrar kjaradeilu opinberra starfsmanna við ríkið .
Hefur í því sambandi verið talað um " síðasta stóra verkfallið " – en það stóð í alls fjórar vikur .
Þau verkföll sem síðan hafa komið hafa fæst orðið söguleg , þó hart hafi verið sótt , t.d. af hálfu kennara Í myndum Morgunblaðsins af kjaradeilum fyrri ára er Guðlaugur Þorvaldsson áberandi .
Eftir farsælan feril , m.a. sem rektor Háskóla Íslands , var hann skipaður ríkissáttasemjari og gegndi því embætti frá 1979 til starfsloka 1994 .
Skeyti um verkfallsboðanir streyma inn , er merkt við meðfylgjandi mynd sem er frá því um 1990 .
" Hann brást aldrei viðhorfi jafnréttis og réttsýni .
Hann ...
bar þar vel arfinn frá því umhverfi alþýðufólks sem hann var vaxinn úr , þar sem fá orð og athafnir hafa jafnan dugað betur en hróp og köll á torgum , " sagði Benedikt Davíðsson í minningargrein að Guðlaugi látnum árið 1996 .
En hvað þarf til að leysa kjaradeilu sem er í rembihnút ? " Eigi að leysa erfiðar deilur þarf fólkið við samningaborðið að hafa sameiginlega sýn um hvernig markmið náist best – og vinna sig þannig út úr vandanum til farsællar niðurstöðu , " segir Elín Björg Jónsdóttir formaður BSRB .
" Fólk má aldrei fara svo djúpt niður í skotgrafirnar að ekki sjái til sólar .
Þeir sem eru í forystu samtaka á vinnumarkaði hafa alla jafna góða reynslu í félagsmálum og læra á ferlinum hvaða vinnubrögð gefast best svo árangur náist .
Einsýni er aldrei líkleg til niðurstöðu .
" Sigurður Bogi Sævarsson sbs@mbl.is 