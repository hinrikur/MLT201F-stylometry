Árið 1954 stóðu stórhuga sjómenn ráðþrota gagnvart peningaskorti til þess að halda áfram byggingu dvalarheimils aldraðra sjómanna , Hrafnistu , í Reykjavík .
Tíu aflahæstu skipstjórar landsins fóru þá bónarveg að forsætisráðherra og spurðu hvort möguleiki væri á því að stofna nýtt happdrætti .
Unnur H. Jóhannsdóttir Ólafur Thors tók þeim og málaleitan þeirra vel , " segir Sigurður Ágúst Sigurðsson , núverandi forstjóri Happdrættis DAS .
Var stjórnarfrumvarpið afgreitt samdægurs og það var lagt fram á þing en slíkt var aðeins gert í neyðartilvikum .
Ákveðið var að það skyldi vera vöruhappdrætti .
Í fyrsta útdrætti sem fram fór 3. júlí 1954 voru í vinninga sex Chevrolet Bel Air-bifreiðar sem voru hálfgerðir ráðherrabílar , sex Ferguson-dráttarvélar , sex trillur með dísilmótor og dýptarmæli , einn reiðhestur með reiðtygjum og farseðlar til ferðalaga .
" Sigurður segir að Happdrætti DAS hafi farið gífurlega vel af stað .
" Sölukerfið var vitaskuld ekki tölvutengt eins og í dag og þegar gert var upp kom í ljós að seldir höfðu verið fleiri miðar en gefnir höfðu verið út .
Sum númer höfðu sem sagt verið seld tvisvar .
Sem betur fer komu þau númer ekki upp en vitaskuld hefði happdrættið greitt báðum miðahöfum vinninginn .
Smám saman komst nú lag á þetta , " segir Sigurður og hlær .
Á þessum árum var gjaldeyrisskömmtun og sem dæmi má nefna að af níu fólksbifreiðum sem fluttar voru inn árið 1954 voru sex á vegum happdrættis DAS .
" Miðarnir voru prentaðir í fánalitunum og svo mikilvægt hefur Happdrætti DAS verið í allri uppbyggingu Hrafnistu , bæði í Reykjavík og Hafnarfirði að hagnaðurinn stóð að mestu undir öllum framkvæmdum við Hrafnistu í Reykjavík og Laugarásbíói .
" Fjármagnaði nám sitt með trillunni Sigurður segir að þótt fólkið af mölinni hafi ekki haft þörf fyrir Ferguson-dráttarvél hafi verið auðvelt að selja hana bónda á landsbyggðinni vegna gjaldeyrishaftanna .
" Það sama átti við um trillurnar .
Ég veit til dæmis um einn mann sem fékk trillu í vinning í Happdrætti DAS og fjármagnaði nám sitt í Bandaríkjunum .
" Og happdrættið hélt áfram að þróast í takt við samfélagið , dráttarvélar , trillur og reiðhestar hurfu af vinningaskránni en staðinn komu íbúðir og einbýlishús í þéttbýlinu .
" Þetta voru mjög vinsælir vinningar og það var um tíma sérlega vinsælt að koma og skoða einbýlishúsin sem höfðu fyrir það tækifæri verið sérstaklega innréttuð , þótt húsgögnin væru ekki hluti af vinningnum .
Það er einnig gaman að segja frá því að Bobby Fischer gisti í einu af DAS-húsunum á meðan einvígi þeirra Spasskís stóð árið 1972 en það var Vogaland 10 .
" Peningar í vinninga En aftur tók þjóðfélagið dýfu og á níunda áratugnum vildi fólk helst fá að velja sér íbúðirnar sjálft .
Þá voru kröfur um peningavinninga orðnar háværari og áhuginn á húsunum minnkaði .
" Við fengum loks að hafa peninga í vinninga árið 2006 eftir um tíu ára baráttu , " segir Sigurður .
" Nú bjóðum við upp á lúxusbíla í aðalvinninga eða peninga .
Við drögum út vikulega og erum með um 50.000 vinninga eða um 70 milljónir á mánuði .
Allur ágóðinn fer í viðhald og uppbyggingu á Hrafnistu í Reykjavík og Hafnarfirði .
Á þeim rúmum 56 árum sem Happdrætti DAS hefur starfað hefur það greitt hátt í 5 milljarða í uppbyggingu dvalarheimila á Íslandi en auk þess hafa rúmir 15 milljarðar verið greiddir út í vinninga á sama tíma .
Svo vil ég bara minna á að miði er alltaf möguleiki , " læðir hann brosandi út úr sér og lofar DAS-heppnina .
Happdrætti DAS í útrás Vinningar i hvørja viku .
Ellar alt i reiðum peningi .
Ein rúgva av skattafríum seðlum .
Beinleiðis i lumman .
Já , hún lætur ekki að sér hæða færeyskan .
Hún er eiginlega enn meira lýsandi en íslenskan ! " Við erum búin að vera með Happdrætti DAS í Færeyjum síðan 1996 og þeir hafa tekið okkur alveg rosalega vel .
Við þýðum flest okkar kynningarefni á færeysku og erum með heimasíðu okkar bæði á íslensku og færeysku .
Færeyskan er afskaplega skemmtilegt tungumál , " segir Sigurður og brosir .
" Við erum eina íslenska happdrættið sem er gjaldeyrisskapandi .
Þessir nágrannar okkar vilja miklu frekar kaupa happdrættismiða af okkur en Dönum .
Það má eiginlega segja að þeir hafi tekið " Happadrátti DAS " fegins hendi enda er eins og þeir segja " Tað er lætt að spæla við Das-happadráttinum .
" 