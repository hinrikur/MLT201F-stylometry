Kona nokkur í Þýskalandi átti sér einskis ills von þegar hún skrapp í heimsókn til nágrannanna í vikunni .
Hún var þó ekki fyrr komin inn úr dyrunum að æði rann á heimilishundinn sem réðst á konuna .
Náði hún með naumindum að slíta sig lausa og fela sig bak við hurð .
Engum böndum varð á skepnuna komið og lögregla því kvödd á vettvang .
Ekki tók þá betra við .
Lögregla hóf skothríð á vettvangi og drap hundinn .
Í látunum geigaði kúla og hæfði aumingja konuna í handlegginn , þar sem hún lá ennþá í felum bak við hurðina .
Hún slapp með skrámur .
Bæði hundeigendurnir og lögreglumaðurinn sem skaut konuna eiga kæru yfir höfði sér .
