Harold Camping hefur í tvígang spáð endalokunum .
Í byrjun aldarinnar lýsti hann yfir því að Biblíurannsóknir sínar hefðu leitt í ljós að " tími kirkjunnar " væri liðinn .
Hann fullyrti við hlustendur sína að Satan hefði tekið völdin í öllum kirkjum .
" Biblían segir að Guð sé hættur að bjarga fólki í kirkjum , " sagði Camping 2003 .
" Hann bjargar þeim utan kirkjunnar .
" Sagði Camping að guð vildi að fólk bæðist fyrir heima hjá sér án leiðtoga , án skírnar og án þess að ganga til altaris .
Útsendingar Campings hafa mikla útbreiðslu og vakti boðskapur hans reiði presta um öll Bandaríkin .
Gagnrýnendur hans væna hann um villutrú , kalla hann sjálfskipaðan Biblíusérfræðing , sem ekkert vit hafi á því sem hann segi .
