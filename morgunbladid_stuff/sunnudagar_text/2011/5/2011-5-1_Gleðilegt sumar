Á þessum tíma ársins sitja nemendur á öllum skólastigum við skriftir út um borg og bý .
Þegar kennarar fara yfir skrifin vega þeir og meta , spekúlera og velta vöngum yfir því hvort ástæða sé til að gera athugasemdir við ýmsar misfellur sem þeir rekast á .
Margar þeirra eru af því tagi að auðvelt hefði verið að koma í veg fyrir þær með því einu að fletta upp í orðabók eða handbókum um ritun og frágang .
Sumt getur þó vafist fyrir vönum mönnum .
Ég stend sjálf stundum á gati þegar samstarfsmaður stendur í skrifstofudyrunum og spyr hvor skrifa eigi svona eða hinsegin , hvort þetta megi eða hvort það sé bannað .
Þá fletti ég upp í gatslitnu orðabókinni minni eða kíki á orðasöfn á netinu – til að vera viss .
Algeng villuorð eru ótrúlega oft orð sem mikið eru notuð og reglur um eitt orð eða tvö og lítinn eða stóran virðast vefjast fyrir fólki .
Það er kannski ekki skrítið þegar þessar reglur eru brotnar athugasemdalaust í opinberum fjölmiðum og bókaútgefendur virða þær að vettugi .
Ég nefni hér sem dæmi nokkra bókatitla sem finna má á heimasíðum tveggja útgáfa : Furðu strandir í stað Furðustrandir Morgun engill í stað Morgunengill Nýja afmælisdaga bókin í stað Nýja afmælisdagabókin Íslensk barna orðabók í stað Íslensk barnaorðabók Vetrar braut í stað Vetrarbraut Síróps máninn í stað Sírópsmáninn Harmur Englanna í stað Harmur englanna Englar og Djöflar í stað Englar og djöflar Í bókunum sjálfum virðist sem það sé geðþóttaákvörðun höfundar eða útgefanda að rita í einu orði ýmis orð sem ætti skv. opinberum stafsetningarreglum að skrifa í tveimur .
Ég nefni hér dæmi sem alltaf ætti að skrifa í tveimur orðum : Í stafsetningarreglum segir að valfrjálst sé að skrifa sum orð af þessum toga í einu eða tveimur orðum , t.d þegar ekki er ljóst hvort um er að ræða orðasamband eða samsett orð .
Því má skrifa í einu orði þegar síðari hlutinn er -konar , -kyn , -megin og -staðar ; sbr. allskonar , ýmiskonar , allskyns , hverskyns , alstaðar , báðumegin , hinumegin , öðrumegin , sumstaðar .
Einnig er valfrjálst hvort skrifað er allt of eða alltof , smám saman eða smámsaman .
Þetta valfrelsi kann að rugla einhverja í ríminu .
Ég ráðlegg því oft fólki að skrifa þessi vafaorð frekar í tveimur orðum en einu því það eru meiri líkur á að það sé rétt en rangt .
Undantekning er á – því – eins og öllum góðum reglum – því við skrifum alltaf annaðhvort ...
eða .
Að lokum .
Mikið þætti mér til hins betra ef fólk léti af því að segja eigðu góða helgi eða hafðu góða helgi í stað þess að segja einfaldlega góða helgi .
Þetta er líkt og að segja eigðu gleðilegt sumar í stað þess að segja gleðilegt sumar ! fram úr bak við hvers vegna þess vegna inn í aftur í eins og líkt og 