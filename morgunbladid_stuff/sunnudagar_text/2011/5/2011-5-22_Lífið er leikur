Góði dátinn Svejk er athyglisverðasta áhugaleiksýning vetrarins hér á landi , að mati Þjóðleikhússins .
Það var Freyvangsleikhúsið sem bauð upp á söguna af þessum óborganlega hermanni , í leikstjórn Þórs Tulinius , og formaðurinn í Freyvangi segir það mikla hvatningu .
Mikill heiður sé " að standa uppi með Íslandsbikar áhugaleikfélaga " eins og hann orðar það , í fjórða skipti .
Leikhópurinn að norðan er því enn einu sinni á leið í Þjóðleikhúsið ; Svejk verður þar á sviðinu um næstu helgi .
Starf Freyvangsleikhússins hefur verið líflegt árum saman og stendur á gömlum merg .
" Það er löng hefð fyrir leiklist í eyfirskum sveitum og á árum áður voru þrjár leikdeildir með starfsemi í jafn mörgum húsum ; Sólgarði í Saurbæjarhreppi , Freyvangi í Öngulsstaðahreppi og Laugarborg í Hrafnagilshreppi .
Starfið var mjög öflugt frá því fyrir 1960 en síðan lagðist öll starfsemi nánast af við komu sjónvarpsins , og svo var víða um land , " segir Halldór Sigurgeirsson , formaður Freyvangsleikhússins .
Engin landamæri lengur Ungmennafélagið Árroðinn endurvakti síðan leikstarfsemi í Freyvangi og leikhúsáhugafólk hvaðanæva úr firðinum hefur átt þar afdrep síðan enda búið að sameina áðurnefnda hreppa og heita nú Eyjafjarðarsveit .
" Við erum mörg sem búum á Akureyri en eigum tengsl við sveitina .
Við sækjum því mannskap hvert sem er ; svona félagastamtök eru ekki rekin lengur miðað við landamæri , " segir járnsmiðurinn Halldór , sem ættaður er frá Öngulsstöðum .
Sama fólkið stígur á svið ár eftir ár í Freyvangi og sömu sögu er að segja af fólkinu á bak við tjöldin .
" Jónsteinn Aðalsteinsson fagnaði til dæmis 30 ára leikafmæli í fyrra og nokkur höfum við komið að leikhúsinu , með hléum , síðan starfsemin var endurreist 1976 .
" Halldór hefur sjálfur stigið á svið einu sinni , 1978 , en síðan helgað félaginu krafta sína með öðrum hætti .
" Ég hafði gaman af því að leika sem krakki í barnaskóla , en tók seinna að mér tæknivinnu og smíðar og varð formaður seinna eftir að hafa setið í stjórn í mörg ár .
" Spurður að því hvers vegna fólk sinni þessu áhugamáli árum eða jafnvel áratugum saman af jafn miklum krafti og raun ber vitni svarar Halldór því fyrst til að félagsskapurinn sé afskaplega góður .
" Svo eru margir sem hafa mikla tjáningarþörf og finna sig mjög vel á sviði .
Þetta er gríðarlega erfitt áhugamál og álagið mikið á æfingatímabilinu – en menn eru alltaf tilbúnir að byrja upp á nýtt .
" Halldór situr í stjórn Bandalags íslenskra leikfélaga og segir áhugaleikfélög í miklum blóma um allt land .
Mikil vakning hafi orðið um allt land eftir hrun .
Freyvangsleikhúsið hefur sjaldan ráðist á garðinn þar sem hann er lægstur .
Góði dátinn Svejk er gott dæmi um það en nefna má að nokkrum sinnum hafa verið samin leikrit sérstaklega fyrir hópinn í Freyvangi og er þar skemmst að minnast söngleiksins Vínlands eftir Helga Þórsson sem valinn var athyglisverðasta áhugasýning landsins fyrir þremur árum .
" Það sem hefur gert þetta félag að því sem það er í dag er einmitt að við höfum verið ófeimin að taka stór skref , til dæmis að láta semja sérstaklega fyrir okkur , " segir Halldór og nefnir einnig Kvennaskólaævintýrið , sem sett var á svið veturinn 1994 til 1995 .
Hæfilega brjáluð ! " Hugmyndin að því verki kom úr okkar hópi og við fengum Böðvar Guðmundsson til þess að skrifa leikritið .
Vínland var mjög stórt verk og mörgum þótti við taka djarfa ákvörðun og mikla áhættu þá .
Eins er það núna með Góða dátann ; leikgerðin sem við notuðumst við er eftir Colin Teeven , samin fyrir stórt atvinnumannaleikhús í London og síðan var sýningin sett upp í stóru húsi í New York og vakti gríðarlega lukku á báðum stöðum .
" Halldór segir hópinn í Freyvangi líklega hæfilega brjálaðan " en við hikuðum ekki .
Eftir á að hyggja hefðum við þó líklega ekki farið út í þetta , ef við hefðum vitað hve erfitt verkið er í uppsetningu .
Leikararnir eru um 19 en hlutverk og stöður um 70 ; menn leika bæði persónur og dauða hluti ! Æfingatímabilið var gríðarleg törn , frá fyrstu viku í janúar að frumsýningu 25. febrúar ; þá var æft sex kvöld í viku og stundum oftar ! " Leikgerð Colin Teeven hefur ekki verið sett upp hérlendis áður .
" Okkur fannst fyrri leikgerðir orðnar dálítið gamlar og þegar við rákumst á þessa hugsuðum við okkur ekki um og létum þýða hana .
Guðjón Ólafsson á Grísará sá um það .
Hermann Arason samdi tónlist og Emilía Baldursdóttir íslenskaði söngtextana .
" Þrátt fyrir að enginn fái greitt fyrir vinnu sína í áhugaleikhúsi nema leikstjóri kostar útgerðin sitt .
Halldór vill ekki nefna tölur en bendir á að kostnaður hafi hækkað en miðaverð í raun staðið í stað .
Barnaleikritin mikilvæg " Það má segja að barnasýningarnar okkar beri starfsemina uppi því alltaf er góð aðsókn að þeim .
" Á síðustu árum hefur t.d. verið boðið upp á Kardemommubæinn og Ronju ræningjadóttur , og Dýrin í Hálsaskógi síðastliðinn vetur þegar aðsóknarmet var slegið hjá félaginu .
" Aðsókn var í meðallagi í vetur en við erum í gríðarlegri samkeppni , þótt við kvörtum alls ekki .
Það er til dæmis fátt sem styður okkur jafn mikið og að vera í nágrenni við Leikfélag Akureyrar .
Við höfum átt mikið og gott samstarf við félagið .
" Þá er hann þakklátur sveitarfélaginu , Eyjafjarðarsveit , fyrir að búa leikfélaginu góðar aðstæður í Freyvangi .
" Plássleysi hefur háð okkur en síðasta vetur var farið í framkvæmdir í húsinu og til dæmis sett upp tækjabrú aftast í salinn sem var í raun bylting fyrir okkur .
" Eins og áður sagði varð sýning Freyvangsleikhússins nú fyrir valin í fjórða skipti sem áhugaverðasta áhugasýningin .
Þær fyrri voru Kvennaskólaævinýrið , 1995 , Velkomin í Villta vestrið , 1998 og Vínland , 2009 .
" Það er mikill heiður að verða fyrir valinu og standa uppi með Íslandsbikar áhugaleikfélaga eftir strangt leiktímabil .
Þetta er mesta viðurkenning sem íslensku áhugaleikfélagi getur hlotnast , " segir Halldór Sigurgeirsson .
Dirfska og áhugi " Sýningin ber merki þess að vera unnin af dirfsku og áhuga .
Vilji , metnaður og geta lýsa einbeittum ásetningi til að koma sögunni til skila með snjöllum og hugvitsamlegum lausnum , " segir í umsögn dómnefndar Þjóðleikhússins um Góða dátann Svejk í uppsetningu Freyvangsleikhússins .
Þar segir að allir sem að komu leggist á eitt um að koma meistaraverki Haseks upp á svið með glæsibrag .
" Brynjar Gauti Schiöth , sem leikur Svejk , stendur sig frábærlega sem hinn einfaldi en athuguli samfélagsrýnir og Ingólfur Þórsson er einkar trúverðugur í túlkun sinni .
Svipaða sögu er að segja um allan hópinn sem í samvinnu við leikstjórann Þór Tulinius og tónlistarstjórann Hermann Inga Arason nær að skapa heildstæða og frumlega sýningu .
" 